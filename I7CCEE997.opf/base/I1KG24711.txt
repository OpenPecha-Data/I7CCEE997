༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScan Input Form -Title Page
Work: W1KG24646 ImageGroup: ||1KG24711
LCCN: In/a ISBN:
Title:
སྡོམ་པ་གསུམ་གྱི་རྣམ་གཞག་ཐུབ་བསྟན་བྱི་དོར།
sdompagsumgyi rnam gzhag thubbstanbyi dor/
Author:
དགེ་ལེགས་དཔལ་བཟང
|dge legs dpalbzang
Descriptor: In/a
OriginalPublication: gangscankhyadnordpetshogs/;
Place: Ihasa/
Publisher: sergtsug nang bstan dpe rnying tshol bsdu phyogs sgrig khang/
Date:
Volume: 1
TotalVolumes: 1
TBRCPages: 2
IntroductoryPages: In/a
TextPages: In/a
ScanningInformation: Scannedat M/SSatluj Infotech Images, E-45 Sector27 Noida, DistrictGautam Buddha
Nagar, U.P. 201301 via New Delhi, INfortheTibetan Buddhist Resource Center, 150 17th
st., NewYork, NY 10011, U.S.A2006. Comments: 11/2016

༄༅། །སྡོམ་པ་གསུམ་གྱི་རྣམ་གཞག་
ཐུབ་བསྟན་བྱི་དོར་
བཞུགསོ།།
ཐད་ན་།
མཛད་པ་པོ། མཁས་གྲུབ་དགེ་ལེགས་དཔལ་བཟང༌།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།

站

དཀར་ཆག
སྡོམ་པ་གསུམ་གྱི་རྣམ་པར་བཞག་པ་མདོར་བསྡུས་ཏེ་གཏན་ལ་དབབ་
པའི་རབ་ཏུ་བྱེད་པ་ཐུབ་བསྟན་རིན་པོ་ཆེའི་བྱི་དོར་ཞེས་བྱ་བ་
བཞུགས་སོ།། (1)
མཆོད་བརྗོད་དང་རྩོམ་པར་དམ་བཅའ་བ། (1)
དང་པོ།·སོ་སོར་ཐར་པའི་སྡོམ་པའི་རྣམ་པར་བཞག་པ། (5)
གཉིས་པ། བྱང་ཆུབ་སེམས་དཔའི་སྡོམ་པའི་རྣམ་པར་བཞག་པ། (96)
གསུམ་པ།·རིག་པ་འཛིན་པའི་སྡོམ་པའི་རྣམ་པར་བཞག་པ། (149)
བཞི་པ། གང་ཟག་གཅིག་གི་རྒྱུད་ཀྱི་སྡོམ་གསུམ་ངོ་བོ་གཅིག་དང་
ཐ་དད་སོགས་དཔྱོད་པ། (196)
མཇུག་བྱང་། (222)
1-

༄༅། །སྡོམ་པ་གསུམ་གྱི་རྣམ་པར་བཞག་པ་མདོར་
……… བསྡུས་ཏེ་གཏན་ལ་དབབ་པའི་རབ་ཏུ་བྱེད་
པ་ཐུབ་བསྟན་རིན་པོ་ཆེའི་བྱི་དོར་
ཞེས་བྱ་བ་བཞུགས་སོ། །
མཆོད་བརྗོད་དང་རྩོམ་པར་དམ་བཅའ་བ།
༄༅༅། །སྡོམ་པ་གསུམ་གྱི་རྣམ་པར་བཞག་པ་མདོར་བསྡུས་ཏེ་གཏན་ལ་
དབབ་པའི་རབ་ཏུ་བྱེད་པ། ཐུབ་བསྟན་རིན་པོ་ཆེའི་བྱི་དོར་ཞེས་བྱ་བ། རྗེ་
བཙུན་འཇམ་པའི་དབྱངས་དང་དབྱེར་མ་མཆིས་པའི་དཔལ་ལྡན་བླ་མ་དམ་་
པའི་ཞབས་ལ་གུས་པ་ཆེན་པོས་ཕྱག་འཚལ་ལོ། །
མཐོ་རིས་མགོན་པོའི་ཡན་ལག་མཆོག་གིས་གང་གི་ཞབས་མཐིལ་ལེགས་་་
མཆོད་པ། །སྐྱོན་བྲལ་ཆོས་ཀུན་གཟིགས་པ་རྣམ་དག་འགྲོ་ལ་བུ་གཅིག་ལྟ་བུར་
བརྩེ།།ལྷུན་གྱིས་གྲུབ་དང་རྒྱུན་མི་འཆད་པའི་མཛད་པ་མཐའ་ཡས་རྣམ་
རོལ་བ། །འདྲེན་པ་མཉམ་མེད་ཟས་གཙང་སྲས་ལ་སྙིང་ནས་གུས་པས་བདག་
ཕྱག་འཚལ། །ཆོས་མིན་ཆོས་སུ་སྟོན་བྱེད་ཅིང༌། །དམ་ཆོས་བཙོང་བས་འཚོ་
རྣམས་ཀྱིསས་།ཐུབ་བསྟན་མིང་གི་ལྷག་མར་བྱས། །ཚུལ་འདི་བདག་གིས་ཇི་
ལྟར་བཟོད། །ཟབ་ཡངས་རྒྱལ་བའི་གསུང་(༢ན) རབ་ལ། །ངལ་བ་མང་བསྟེན་
མཁས་རྣམས་ཀྱང་། །གང་ལ་རྣམ་པར་འཁྱམས་མཐོང་ནས། སྙིང་པོ་མདོ་
ཙམ་དབྱེ་བར་བྱ། །
དེ་ཡང་འགྲོ་བ་མ་རིག་པའི་རབ་རིབ་ཀྱིས་བློ་གྲོས་ཀྱི་མིག་ལྡོངས་པས།
ཡིད་ལ་བདེ་བ་འབའ་ཞིག་འདོད་དེ་བདེ་བ་ཚོལ་བ་ལ་སྐོམ་པ་བཏུང་བས་་་་་
-1-

མཁས་གྲུབ་དགེ་ལེགས་དཔལ་བཟང་གིས་མཛད
ཕོངས་པ་ལྟར་གྱུར་ཀྱང་། བླང་དོར་ལ་ཕྱིན་ཅི་ལོག་ཏུ་ཞུགས་པས་སྡུག་བསྔལ་
འབའ་ཞིག་སྒྲུབ་པའི་ཐབས་ལ་ཁོར་ཡུག་དུ་འབད་པའི་སྐྱེ་དགུ་འདི་མཐའ་་་་
དག་ལ་བུ་གཅིག་པ་ལྟར་ཆེས་ཆེར་བརྩེ་བའི་གཞན་དབང་དུ་གྱུར་པས། སྙིང་
སྟོབས་ཆེན་པོས་བྱང་ཆུབ་ཀྱི་མཆོག་ཏུ་ཐུགས་བསྐྱེད་དེ། རླབས་པོ་ཆེའི་
བརྩོན་འགྲུས་ཀྱིས་ཚོགས་གཉིས་ཀྱི་ཕུང་པོ་མྱུར་དུ་འདུམས་པར་མཛད་ནས།
དྲི་མ་མཐའ་དག་དང་བྲལ་བའི་སྟོང་པ་ཉིད་དང་གཉིས་སུ་མེད་པའི་ཡེ་ཤེས་་
རོ་གཅིག་ཏུ་ཞུགས་པའི་ཆོས་ཀྱི་སྐུ་མངོན་དུ་(༢༠)མཛད་དེ། དེ་ཉིད་ལས་
ནམ་ཡང་གཡོ་བ་མི་མངའ་བཞིན་དུ་འཁོར་བ་མ་སྟོངས་ཀྱི་བར་དུ་རྒྱུན་མི་་་་་
འཆད་ཅིང་། ས་བཅུ་པའི་རྒྱལ་སྲས་ཞིང་ཐམས་ཅད་ཀྱི་རྡུལ་གྱི་གྲངས་དང་
མཉམ་པའི་དབུས་སུ་ཐེག་པ་ཆེན་པོའི་ཆོས་ཀྱི་འཁོར་ལོ་རྒྱུན་མི་འཆད་པར་་་
བསྐོར་བའི་ལོངས་སྤྱོད་རྫོགས་པའི་ཡེ་ཤེས་ཀྱི་སྐུར་བཞེངས་ནས། དེ་ཉིད་
ཀྱི་བདག་པོའི་རྐྱེན་ལས་འཇིག་རྟེན་གྱི་ཁམས་མཐའ་ཡས་པར་མཆོག་གི་སྤྲུལ་
པའི་སྐུའི་མཛད་པ་བརྗོད་པར་མི་ནུས་པ་ཞིག་བསྟན་པར་མཛད་པའི་བདག་
ཅག་གི་སྟོན་པ་ཤཱཀྱའི་རྒྱལ་པོ་འདིས། མི་མཇེད་འཇིག་རྟེན་གྱི་ཁམས་འདི་
ཉིད་ལ། གླིང་བཞི་པའི་འཇིག་རྟེན་བྱེ་བ་ཕྲག་བརྒྱ་ཡོད་པ་དག་གི་གླིང་བཞི་
པའི་འཇིག་རྟེན་རེ་རེར་ཡང་མཛད་པ་བཅུ་གཉིས་རེ་རེ་སྟེ། དེ་ལྟར་མཛད་
པ་བཅུ་གཉིས་བྱེ་བ་ཕྲག་བརྒྱ་དུས་གཅིག་ཏུ་བསྟན་པར་མདོ་སྡེ་རྒྱ་ཆེར་རོལ་་
པ་དང་ཐུབ་པ་དགོངས་རྒྱན་སོགས་ལས་གསུངས་ཤིང་། ཀུན་མཁྱེན་གཉིས་
པ་དབྱིག་གཉེན་སོགས་ཚད་ལྡན་དག་གིས་བཤད་དེ། དེ་ཡང་རྒྱལ་པོ་ཟས་
གཙང་མ་བྱེ་བ་ཕྲག་བརྒྱ། ལྷ་མོ་སྒྱུ་འཕྲུལ་བྱེ་བ་ཕྲག་བརྒྱ། སྲས་གཞོན་ནུ་དོན་
གྲུབ་བྱེ་བ་ཕྲག་བརྒྱ། བཙུན་(༣ན)མོ་གྲགས་འཛིན་མ་དང་སྲས་སྒྲ་གཅན་
ཟིན་དང་ཀུན་དགའ་བོ་དང་ལྷས་བྱིན་རྣམས་ཀྱང་བྱེ་བ་ཕྲག་བརྒྱ་བརྒྱ་ལ་་་་
སོགས་པར་གསུངས་སོ། །ཚུལ་འདི་ལྟར་གསུངས་པ་ལས་ན། རྒྱལ་པོ་ཟས་
-2-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
གཙང་མ་ལ་སོགས་པ་དེ་དག་ཀྱང་དེ་དང་དེའི་ཚུལ་བསྟན་པའི་སྤྲུལ་པའི་སྐུ་་
ཡིན་གྱི། ཇི་ལྟར་ཚུལ་བསྟན་པ་ལྟར་གྱི་གང་ཟག་རང་རྒྱུད་པ་མ་ཡིན་ནོ་ཞེས་
བྱ་བར་ངེས་ཏེ། དེའི་ཕྱིར་ཐུན་མོང་མ་ཡིན་པའི་གསང་བ་ཞེས་བྱ་བ་རྣལ་
འབྱོར་ཆེན་པོའི་རྒྱུད་སྒྲོན་གསལ་དུ་དྲངས་པ་ལས། འདི་ལྟ་སྟེ། འཇམ་དཔལ་
ནི། རྒྱལ་པོ་ཆེན་པོ་ཟས་གཙང་མར་གྱུར་ཏོ། །འཇིག་རྟེན་དབང་ཕྱུག་ནི། ལྷ་
མོ་ཆེན་མོ་སྒྱུ་འཕྲུལ་དུ་གྱུར་ཏོ། །དཔལ་ལྷ་མོ་ནི། གྲགས་འཛིན་ནོ། །རྡོ་རྗེ་
སེམས་དཔའ་ནི། སྒྲ་གཅན་ཟིན་ཏོ། །སྒྲིབ་པ་ཐམས་ཅད་སེལ་བ་ནི། ཤཱ་རིའི་
བུའོ། །ཀུན་ཏུ་བཟང་པོ་ནི། གནས་བརྟན་ཀུན་དགའ་བོར་གྱུར་ཏོ། །ལྷའི་
དབང་པོ་བརྒྱ་བྱིན་ནི། གནས་བརྟན་ལྷ་སྦྱིན་ནོ། །རྣམ་པར་སྣང་མཛད་ཆེན་
པོ་ནི། ·ཡང་དག་པར་རྫོགས་པའི་སངས་རྒྱས་དཔལ་རྒྱལ་བ་ཤཱཀྱ་ཐུབ་པར་
གྱུར་ཏོ། །ཞེས་གསུངས་སོ། །དེ་ལྟར་ཞིང་འདི་ཉིད་དུ་མངོན་པར་རྫོགས་པར་
( ༣བ)བྱང་ཆུབ་པའི་མཛད་པ་ཉེ་བར་བསྟན་ནས་ཀྱང་། གདུལ་བྱ་དམན་པ་
ལ་མོས་པ་རྣམས་ལ་ཆགས་བྲལ་གྱི་སྤྱོད་པ། རྒྱ་ཆེན་པོ་ལ་མོས་པ་རྣམས་ལས་
དང་ཕ་རོལ་ཏུ་ཕྱིན་པའི་སྤྱོད་པ། ཟབ་མོ་ལ་ལྷག་པར་མོས་པ་རྣམས་ལ་
འདོད་ཆགས་ཀྱི་སྤྱོད་པ་བསྟན་པའི་སྒོ་ནས་ཆོས་ཀྱི་འཁོར་ལོ་སོ་སོར་བསྐོར་་་
ཏེ། དེ་ལ་དམན་པ་ལ་མོས་པ་རྣམས་ལ་ཆགས་བྲལ་གྱི་སྤྱོད་པས་ཐེག་པ་
དམན་པའི་ཆོས་ཀྱི་འཁོར་ལོ་ཇི་སྙེད་ཅིག་བསྐོར་བ་ཐམས་ཅད་ཀྱིས་ནི། ཡོན་
ཏན་ཐམས་ཅད་ཀྱི་རྩ་བ་སོ་སོ་ཐར་པའི་སྡོམ་པས་བསྡུས་པའི་ལྷག་པ་ཚུལ་་་་་
ཁྲིམས་ཀྱི་བསླབ་པ་གཞིར་བྱས་ཏེ། ཞི་གནས་ཀྱི་བསྡུས་པ་ལྷག་པ་སེམས་ཀྱི་
བསླབ་པ་དང་། ལྷག་མཐོང་གིས་བསྡུས་པ་ལྷག་པ་ཤེས་རབ་ཀྱི་བསླབ་པ་
གཉིས་ཀྱིས་སེམས་རྣམ་པར་གྲོལ་བར་བྱེད་པའི་ཐབས་སྟོན་པར་བྱེད་དོ། །
རྒྱ་ཆེན་པོ་ལ་མོས་པ་རྣམས་ལ་ཐེག་པ་ཆེན་པོ་ཕ་རོལ་ཏུ་ཕྱིན་པའི་ཆོས་ཀྱི་་་་་་
འཁོར་ལོ་བསྐོར་བས་ནི། ཐེག་པ་ཆེན་པོའི་ཡོན་ཏན་ཐམས་ཅད་ཀྱི་རྩ་བ་ཐེག་
-3-

མཁས་གྲུབ་དགེ་ལེགས་དཔལ་བཟང་གིས་མཛད།
པ་ཆེན་པོར་སེམས་བསྐྱེད་ཅིང་བྱང་སེམས་ཀྱི་སྡོམ་པ་གཞིར་བཟུངས་ཏེ་སྤྱོད་
པ་ཕ་རོལ་ཏུ་ཕྱིན་པ་དྲུག་ལ་སློབ་པའི་སྒོ་ནས་བྱང་ཆུབ་ཀྱི་སྤྱོད་པ་ཡོངས་སུ་་་
རྫོགས་པར་བྱེད་པ་སྟོན་ཏེ། ཟབ་མོ་ལ་ལྷག་པར་མོས་པ་རྣམས་ལ་འདོད་
ཆགས་ཀྱི་སྤྱོད་པའི་སྒོ་ནས་རྒྱུད་སྡེ་བཞིའི་ཆོས་ཀྱི་འཁོར་ལོ་བསྐོར་བ་ཐམས་་
ཅད་ཀྱིས་ནི། སྔགས་ཀྱི་དངོས་གྲུབ་ཐམས་ཅད་ཀྱི་རྩ་བ་ཐུན་མོང་དང་ཐུན་
མོང་མ་ཡིན་པའི་སྔགས་ཀྱི་དམ་ཚིག་དང་སྡོམ་པ་གཞིར་བྱས་ཏེ་དྲང་དོན
དང་ངེས་དོན་གྱི་ལྷའི་རྣལ་འབྱོར་ཡན་ལག་དང་བཅས་པས་དངོས་གྲུབ་རྣམ་
པ་གཉིས་(༤ན) མྱུར་དུ་འགྲུབ་པར་བྱེད་པ་སྟོན་ཏོ། །དེ་ལྟ་བས་ན་སྡོམ་པ་
གསུམ་དང་དེའི་བསླབ་བྱ་ལ་རྫོགས་པར་སློབ་པའི་ནང་དུ་མ་འདུས་པའི་་་་་
ཉམས་ལེན་ནི། ཐེག་པ་མཆོག་དམན་གྱི་གསུང་རབ་གང་གི་བརྗོད་བྱ་ལ་ཡང་
ཡོད་པ་མ་ཡིན་ནོ། །།དེའི་ཕྱིར་སྡོམ་པ་གསུམ་པོ་འདི་ཉིད་ཀྱི་མཚན་ཉིད་དང་
བསླབ་བྱ་རྣམས་ཐོས་བསམ་གྱིས་ལེགས་པར་གཏན་ལ་ཕབ་ནས་བླང་དོར་ལ་
བརྩོན་པ་ལྷུར་ལེན་པ་ནི། ཐེག་པ་གསུམ་གྱི་སྒོར་ཞུགས་པའི་སྐྱེས་བུ་རྣམས་ཀྱི་
དོན་གྱི་གཙོ་བོ་ཡིན་མོད། དེ་ལྟ་ན་ཡང་སྡོམ་པ་གསུམ་གྱི་དང་པོར་འཐོབ་
ཚུལ། བར་དུ་བསྲུང་ཚུལ། མཐར་གཏོང་ཚུལ། ཉམས་ན་ཕྱིར་འཆོས་ཚུལ་
སོགས་ལ་དེང་སང་མཁས་པར་རློམ་པ་དག་ལའང་བརྡ་ཆད་རགས་པ་ཙམ་་་་
ཡང་མ་ཆགས་ན། བླུན་པོ་ལེགས་པར་མ་སྦྱངས་པ་དག་ལྟ་སྨོས་ཀྱང་ཅི་དགོས་
པར་མཐོང་ནས། མཚན་ཉིད་དང་རྣམ་པར་བཞག་པ་མདོར་བསྡུས་པ་ཙམ་
ཞིག་འདིར་བྲི་བར་བྱ་ལ། སོ་སོའི་བསླབ་བྱ་རྒྱས་པར་རང་རང་གི་བསླབ་བྱའི་
ཡི་གེ་ལོགས་སུ་བཀོད་པ་དང་། བདག་གི་རྗེ་བླ་མའི་གསུང་རབ་རྣམས་ལས་
ཤེས་པར་བྱའོ། །
4-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དང་པོ། སོ་སོར་ཐར་པའི་སྡོམ་པའི་རྣམ་པར་བཞག་པ།
དེས་ན་འདིར་བཤད་པར་བྱ་བ་རྣམ་པ་བཞི་སྟེ། སོ་སོ་ཐར་པའི་སྡོམ་
པའི་རྣམ་པར་བཞག་པ། བྱང་ཆུབ་སེམས་དཔའི་སྡོམ་པའི་རྣམ་པར་བཞག་
པ། རིག་པ་འཛིན་པའི་སྡོམ་པའི་རྣམ་པར་བཞག་པ། གང་ཟག་གཅིག་གི་
རྒྱུད་ཀྱི་སྡོམ་གསུམ་ངོ་བོ་གཅིག་དང་ཐ་དད་སོགས་དཔྱད་པའོ། །དང་པོ་ནི།
སོ་སོ་ཐར་པའི་སྐད་དོད་པྲ་ཏི་མོཀྵ་ནི། དང་པོར་ཐར་པའམ་ངེས་པར་ཐར་
པ་ལ་འཇུག་སྟེ། དེ་ཡང་འཁོར་བ་ལས་ངེས་པར་འབྱུང་བའི་བློས་མྱ་ངན་ལལས་
འདས་པ་(༤བ) དོན་དུ་གཉེར་བས་ཀུན་ནས་བསླངས་ཏེ་ལེགས་པར་བླངས་་་་་
པའི་ཚུལ་ཁྲིམས་རིས་བརྒྱད་པོ་གང་ཡིན་ཀྱང་འཁོར་བ་ལས་ངེས་པར་ཐར་་་་་
པར་བྱེད་པའི་སྡོམ་པ་ཡིན་པའི་ཕྱིར་སོ་སོ་ཐར་པའི་སྡོམ་པར་འགྱུར་གྱི། མྱ་
ངན་ལས་འདས་པའི་བསམ་པས་མ་ཟིན་ན། ཚེ་འདིར་ནད་དང་རྒྱལ་པོའི་
ཆད་པ་སོགས་ལས་ཐར་པའི་སླད་དུ་བླངས་པ་ནི། འཇིགས་སྐྱོབ་ཀྱི་ཚུལ་
ཁྲིམས་དང་། ཕྱི་མར་མི་དང་ལྷའི་བདེ་བ་ཙམ་ཞིག་དོན་དུ་གཉེར་བས་བླངས་
པ་ནི་ལེགས་སྨོན་གྱི་ཚུལ་ཁྲིམས་ཞེས་བྱ་བར་འགྱུར་གྱི་སོ་སོ་ཐར་པའི་སྡོམ་པ་
མ་ཡིན་ནོ། །དེའི་ཕྱིར་འདུལ་བའི་མདོ་ལས་ཀྱང་བསྟན་བཅོས་ཀྱི་ཐོག་མར།
ངེས་པར་འབྱུང་བའི་ཚུལ་ཁྲིམས་ཀྱི་དབང་དུ་བྱས་ཏེ་ཞེས་བྱ་བའི་ཚིག་སྨོས་་་་
སོ། །དེ་ཡང་ངེས་འབྱུང་གི་བསམ་པས་ཟིན་ན། འོག་ནས་འཆད་པར་འགྱུར་
བའི་སོ་ཤིང་དོར་བ་ཙམ་གྱི་བསླབ་བྱ་ཕྲ་མོ་གཅིག་ལ་བསླབས་པ་ཡན་ཆད་མྱ་
ངན་ལས་འདས་པའི་རྒྱུར་འགྱུར་ལ། དེ་ལས་ལྡོག་ན་མི་འགྱུར་རོ་ཞེས་ཤེས་
པའི་སླད་དུའོ། །འདི་ལ་སྔོན་གྱི་སློབ་དཔོན་ཁ་ཅིག་ཐོག་མར་སྡོམ་པ་ལེན་
པའི་ཚེ་ངེས་འབྱུང་གི་བསམ་པ་མ་སྐྱེས་ཀྱང་། ཕྱིས་ངེས་འབྱུང་གི་བསམ་
པ་སྐྱེས་པ་ན་སྔར་གྱི་ཚུལ་ཁྲིམས་དེ་ཡང་ངེས་འབྱུང་གི་བསམ་པས་ཟིན་པས་་
-5-

མཁས་གྲུབ་དགེ་ལེགས་དཔལ་བཟང་གིས་མཛད།
ངེས་འབྱུང་གི་ཚུལ་ཁྲིམས་སུ་འགྱུར་ཏེ། དཔེར་ན་གཅུང་དགའ་བོས་དང་
པོར་སྟོན་པའི་བཀས་མི་འདོད་བཞིན་དུ་སྡོམ་པ་བླངས། དེའི་རྗེས་སུ་སྟོན་
པས་རྫུ་འཕྲུལ་གྱིས་ཁྱེར་ཏེ་ལྷའི་བུ་མོ་དག་བསྟན་པས་དེ་དག་དང་ལྷན་ཅིག་་
སྐྱེ་བ་ཕྱི་མར་འདོད་པའི་བདེ་བ་ལ་ལོངས་སྤྱོད་པར་འདོད་པས་བསླབ་པ་་་་་་
བསྲུང་བ་ལ་བརྩོན་པར་བྱས་ཏེ་(༥ན)སྔར་བླངས་པའི་སྡོམ་པ་ལེགས་སྨོན་གྱི་་
ཚུལ་ཁྲིམས་སུ་གྱུར། དེའི་རྗེས་སུ་དམྱལ་བའི་སྡུག་བསྔལ་བཅོམ་ལྡན་འདས་
ཀྱིས་མངོན་སུམ་དུ་བསྟན་པ་མཐོང་བས་ངེས་འབྱུང་གི་བསམ་པ་རྣམ་པར་་་་་
དག་པ་སྐྱེས་ཏེ་སྔར་གྱི་སྡོམ་པའི་རྒྱུན་ངེས་འབྱུང་གི་ཚུལ་ཁྲིམས་སུ་གྱུར་ནས་་
ལེགས་པར་བསླབས་པས་དགྲ་བཅོམ་པའི་འབྲས་སུ་ཐོབ་པ་ལྟ་བུའོ་ཞེས་་་་་་་
འཆད་དོ། །སློབ་དཔོན་ཁ་ཅིག་ནི། དེ་ལ་ཡང་ལེན་པའི་ཚེ་བཅོམ་ལྡན་འདས་
ཀྱིས་བྱིན་གྱིས་བརླབས་ཀྱིས་ངེས་འབྱུང་གི་བསམ་པ་ཅུང་ཟད་ཅིག་སྐྱེས་པ་་་
ཡིན་ནོ་ཞེས་འཆད་མོད། དེ་ནི་བསྒྲུབ་དཀའ་བར་སྣང་སྟེ་སྔ་མ་ཉིད་བཟང་
ངོ་། །དེའི་ཕྱིར་ད་ལྟའི་གང་ཟག་སྔོན་དུ་བློ་མ་སྦྱངས་པའི་ཐམ་ཐོམ་ལ། སྡོམ་
པ་ལེན་པའི་ཚེ་ངེས་འབྱུང་གི་བསམ་པ་བཅོས་མ་ཙམ་ཡང་གསལ་ཐེབས་པ་་་
ཤིན་ཏུ་དཀའ་བ་རྣམས་ཀྱིས། ཕྱིས་སྐྱེས་བུ་གསུམ་གྱི་ལམ་གྱི་རིམ་པ་ལྟ་བུ་
ལ་ལེགས་པར་བློ་སྦྱངས་ཏེ་ངེས་འབྱུང་གི་བསམ་པ་མྱོང་བ་སྣ་ཟིན་སྐྱེས་ན།
བློ་དེས་ཟིན་པའི་བསླབ་བྱ་ལ་སློབ་འདོད་ཀྱིས་ཀུན་ནས་བསླངས་པའི་སྤོང་་་་
སེམས་སྐྱེས་པ་ཕྱིན་ཆད། ངེས་འབྱུང་གི་ཚུལ་ཁྲིམས་སུ་འགྱུར་བ་ཡིན་པས་
ཚུལ་འདི་ལ་འབད་པར་བྱའོ། །དེ་འདྲ་བའི་སོ་སོ་ཐར་པའི་སྡོམ་པ་དེ་ཡང་་
རིས་རྣམ་པ་བརྒྱད་དེ། འདི་ལྟར་བསྙེན་གནས་ཀྱི་སྡོམ་པ་དང་། དགེ་བསྙེན་
གྱི་སྡོམ་པ་དང་། དགེ་བསྙེན་མའི་སྡོམ་པ་དང༌། དགེ་ཚུལ་གྱི་སྡོམ་པ་དང་།
དགེ་ཚུལ་མའི་སྡོམ་པ་དང་། དགེ་སློབ་མའི་སྡོམ་པ་དང་། དགེ་སློང་ཕའི་སྡོམ་
པ་དང་་། དགེ་སློང་མའི་སྡོམ་པའོ། །( ༥བ) སོ་སོ་ཐར་པའི་སྡོམ་པ་རིས་བརྒྱད་
-6

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
པོ་འདི་གང་ཡིན་ཀྱང་སྐྱེ་བའི་རྟེན་ནི། གླིང་གསུམ་གྱི་སྐྱེས་པ་དང་བུད་མེད་
གང་ཡང་རུང་བར་ངེས་ཀྱི་འགྲོ་བ་གཞན་གང་གི་ཡང་རྟེན་ལ་མི་སྐྱེད་པར་
ཆེན་པོ་དག་གིས་བཞེད་པ་ལ་མི་མཐུན་པ་མེད་དོ། །འོ་ན་འདུལ་བ་ལུང་དང་
མདོ་སྡེ་དག་ལས། བཅོམ་ལྡན་འདས་དང་དེའི་ཉན་ཐོས་དག་གིས་འཕྲོག་མ་
དང༌། འབྲེག་གནས་ལ་སོགས་པའི་གནོད་སྦྱིན་ཕོ་མོ་དུ་མ་དང་ཀླུ་དུ་མ་དགེ་
བསྙེན་དང་བསྙེན་གནས་ལ་སོགས་པའི་བསླབ་གཞི་ལ་བཀོད་པར་གསུངས་་་
པ་ཇི་ལྟར་དྲང་ཞེ་ན། དེ་དག་ནི། བར་མའི་དགེ་བའམ་ལེགས་པར་སྤྱད་པ་
ཙམ་ལ་བཀོད་པའི་དབང་དུ་བྱས་པ་ཡིན་གྱི། སྡོམ་པ་མཚན་ཉིད་པ་ལ་བཀོད་
པའི་དབང་དུ་བྱས་ནས་གསུངས་པ་མ་ཡིན་ནོ། །དེ་ལ་སྡོམ་པ་དང་པོ་གསུམ་
ནི། ཁྱིམ་པའི་ཕྱོགས་ཀྱི་དང་། ལྷག་མ་ལྔ་ནི། རབ་བྱུང་གི་ཕྱོགས་ཀྱི་སྡོམ་པའོ།།
དེ་ཡང་གནས་འཇོག་གི་མདོ་ལས། གངྒཱ་ལ་སོགས་པའི་ཆུ་ཀླུང་ཆེན་པོ་ལྔ་
དང་། རྒྱ་མཚོ་ཆེན་པོའི་ཆུ་བུམ་པའི་གྲངས་ཀྱིས་བཟུང་བར་ནུས་ཀྱི། བསྙེན་
གནས་ཀྱི་ཕན་ཡོན་གྱི་ཚད་བཟུང་བར་མི་ནུས་ཤིང༌། འཛམ་བུའི་གླིང་གང་
བའི་དགྲ་བཅོམ་པ་ལ་རིན་པོ་ཆེ་ལ་སོགས་པའི་ཡོ་བྱད་ཐམས་ཅད་བྱིན་པའི་་
བསོད་ནམས་ཀྱིས། བསྙེན་གནས་ལན་གཅིག་བསྲུང་བའི་བསོད་ནམས་ཀྱི་
བརྒྱའི་ཆར་ཡང་མི་འགྲོ། སྟོང་གི་ཆར་ཡང་མི་འགྲོ་བར་གསུངས་ལ། བསྙེན་
གནས་ལན་གཅིག་གིས་ཕྱི་མ་ལ་འདོད་པའི་ལྷར་སྐྱེ་བར་གསུངས་ཤིང་། དེར་
མ་ཟད་བྱམས་པས་ལུང་བསྟན་པའི་མདོ་ལས། བཅུ་བཞི་དང་ནི་བཅོ་ལྔ་དང་།
དེ་བཞིན་ཟླ་གཅིག་ཚེས་བརྒྱད་( ༦ན)དང༌། །ཆོ་འཕྲུལ་གྱི་ནི་ཟླ་བ་ལ། །ཡན་
ལག་བརྒྱད་ལེགས་མཉམ་གཞག་ཅིང༌། །བསྙེན་གནས་གསོ་སྦྱོང་བྱས་ན་ནི། །
ང་ཡི་བསྟན་ལ་ལྷགས་སོ་ཞེས།།དོན་འདི་རབ་ཏུ་གསུངས་པར་གྱུར། །ཞེས་ད་
ལྟ་བསྙེན་གནས་གཙང་མ་ལན་གཅིག་བསྲུངས་ན། སངས་རྒྱས་བྱམས་པའི་
བསྟན་པ་ལ་དེའི་འཁོར་དུ་སྐྱེས་ནས་འཕགས་པ་ཐོབ་པར་གསུངས་ལ། བརྒྱ་
སྙས་-7

མཁས་གྲུབ་དགེ་ལེགས་དཔལ་བཟང་གིས་མཛད།
བྱིན་གྱིས། ཟླ་བ་ཡར་གྱི་ཚེས་བརྒྱད་དང༌། །ཆོ་འཕྲུལ་གྱི་ནི་ཟླ་བ་ལ། །བསྙེན་
གནས་ཡན་ལག་བརྒྱད་བསྲུངས་ན། །དེ་ནི་ང་དང་འདྲ་བར་འགྱུར། །ཞེས་
སྨྲས་པས། བཅོམ་ལྡན་འདས་ཀྱིས་བཀའ་སྩལ་པ། ཀོའུ་ཤི་ཀ །ཁྱོད་དེ་སྐད་མ་
ཟེར་ཅིག །ཟླ་བ་ཡར་གྱི་ཚེས་བརྒྱད་དང༌། །ཆོ་འཕྲུལ་གྱི་ནི་ཟླ་བ་ལ། །བསྙེན་
གནས་ཡན་ལག་བརྒྱད་བསྲུངས་ན། །དེ་ནི་ང་དང་འདྲ་བར་འགྱུར། །ཞེས་
གསུངས་ཤིང་། བསྙེན་གནས་ཀྱི་ཕན་ཡོན་གྱིས་དགེ་བསྙེན་གྱི་སྡོམ་པའི་ཕན་
ཡོན་གྱི་བརྒྱའི་ཆ་ལ་སོགས་པར་མི་འགྲོ་ལ། དགེ་བསྙེན་གྱིས་དགེ་ཚུལ་གྱི་སྡོམ་
པའི་ཕན་ཡོན་དང་། དེས་དགེ་སློང་གི་སྡོམ་པའི་བརྒྱའི་ཆར་ཡང་ཉེ་བར་མི་
འགྲོའོ། །སྟོང་གི་ཆར་ཡང་ཉེ་བར་མི་འགྲོའོ།།དེ་ཡང་བསྐལ་པ་དང་བསྟན་པ་
ལ་པ་སྐྱོན་མ་ཞུགས་པའི་དུས་སུ་ལོ་དཔག་ཏུ་མེད་པར་ཚངས་པར་སྤྱད་པ་ལས
ད་ལྟའི་དུས་ཤིན་ཏུ་སྙིགས་མ་ལྔ་ལྷག་པར་བདོ་བ་འདི་ལྟ་བུའི་དུས་སུ་ཉིན་
ཞག་གཅིག་བསླབ་པའང་གཞི་གཅིག་ཙམ་བསྲུང་བ་ཡང་ཕན་ཡོན་ཆེ་བར་་་་་
གསུངས་ལ། དེ་ལ་ནི་ཕན་ཡོན་ཚད་མེད་དེ། མདོ་ཏིང་ངེ་འཛིན་རྒྱལ་པོ་ལས།
བསྐལ་བ་བྱེ་བ་གངྒཱའི་བྱེ་སྙེད་དུ། །དང་པོའི་སེམས་ཀྱིས་ཟས་དང་སྐོམ་རྣམས་
(༦བ)དང་། །གདུགས་དང་བ་དན་མར་མེའི་འཕྲེང་བ་ཡིས། །སངས་རྒྱས་བྱེ་
བ་ཁྲག་ཁྲིག་རིམ་གྲོ་བྱས། །གང་གིས་དམ་ཆོས་རབ་ཏུ་འཇིག་པ་དང༌། །བདེ་
གཤེགས་བསྟན་པ་འགག་པར་འགྱུར་བའི་ཚེ། །ཉིན་མཚན་དུ་ནི་བསླབ་པ་
གཅིག་སྤྱོད་པ། །བསོད་ནམས་ལ་ནི་དེ་བས་ཁྱད་པར་འཕགས། །ཞེས་
གསུངས་སོ། །གཞན་ཡང་རིན་པོ་ཆེའི་ཕུང་པོ་ཞེས་བྱ་བའི་མདོ་ལས། སྟོང་
གསུམ་གྱི་སེམས་ཅན་ཐམས་ཅད་བྱང་ཆུབ་སེམས་དཔའ་ཁྱིམ་པར་གྱུར་པ་་་་་
ཐམས་ཅད་ཀྱང་འཁོར་ལོ་བསྒྱུར་རྒྱལ་ཤ་སྟག་ཏུ་གྱུར་ནས། རེ་རེ་ནས་ཀྱང་
སྣོད་ཕྱིའི་རྒྱ་མཚོ་ཆེན་པོ་ཙམ་སྙིང་པོ་དབུས་ཀྱི་རི་རབ་ཙམ་གྱི་མར་མེ་སྤར་་་་
ཏེ་དེ་བཞིན་གཤེགས་པའི་མཆོད་རྟེན་ལ་མཆོད་པའི་བསོད་ནམས་ཀྱིས། བྱང་
-8-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཆུབ་སེམས་དཔའ་རབ་ཏུ་བྱུང་བ་ཞིག་གིས་འབྲུ་མར་གྱིས་བསྐུས་པའི་མར་་་་་
མེའི་སྙིང་པོ་གཅིག་མཆོད་རྟེན་གྱི་དྲུང་དུ་འཛིན་པའི་བསོད་ནམས་ཀྱི་བརྒྱའི་
ཆར་ཡང་མི་འགྲོ་བར་གསུངས་ཏེ། འདི་ནི་མཆོད་ཡུལ་ལ་ཁྱད་པར་མེད་ཅིང་།
ཐམས་ཅད་ཀྱང་བྱང་ཆུབ་སེམས་དཔར་ཁྱད་པར་མེད་པའི་དབང་དུ་བྱས་་་་་
པས་སེམས་བསྐྱེད་ཀྱིས་ཟིན་མ་ཟིན་སོགས་ལའང་ཁྱད་པར་མེད་ཀྱང་། རབ་
ཏུ་བྱུང་བའི་སྡོམ་པ་དང་ལྡན་པས་ཕུལ་བ་དང་། མི་ལྡན་པས་ཕུལ་བའི་
དབང་གིས་བསོད་ནམས་ཀྱི་ཁྱད་པར་དེ་ལྟ་བུ་འབྱུང་བར་གསུངས་པ་ཡིན་་་་་
ན། དེས་ན་ཐེག་ཆེན་གྱི་སེམས་བསྐྱེད་ཀྱིས་ཟིན་པའི་དགེ་བ་འདྲ་བ་ལ་ཡང་།
ཁྱིམ་པ་གཅིག་གིས་སེམས་བསྐྱེད་བཟང་པོས་ཀུན་ནས་བསླངས་ཏེ། མ་བྱིན་
པར་ལེན་པ་དང་། གཞན་ལས་ཕྲོགས་པ་དང་། གཞན་སྡུག་བསྔལ་ལ་སྦྱར་བ་
སོགས་ཀྱི་རྫས་མ་དག་པ་དང་སྦྱོར་བ་མ་དག་(༧ན)པ་གང་ཡང་མེད་པར། །ཁ་
ན་མ་ཐོ་བ་ཐམས་ཅད་དང་མ་འདྲེས་པའི་སྒོ་ནས། རིན་པོ་ཆེ་ལས་དེ་བཞིན་
གཤེགས་པའི་སྐུ་རི་རབ་ཙམ་དུ་མ་བཞེངས་པའི་བསོད་ནམས་ཀྱིས་ཀུན་སློང་
དང་རྫས་དང་སྦྱོར་བ་རྣམ་པར་དག་པ་སྔ་མ་དང་མཚུངས་པའི་རབ་ཏུ་བྱུང་་
བའི་སྡོམ་ལྡན་ཞིག་གིས་འཇིམ་པ་ལས་དེ་བཞིན་གཤེགས་པའི་སྐུ་མཐེ་བོང་་་་་
ཙམ་བཞེངས་པའི་བསོད་ནམས་ཀྱི་བརྒྱའི་ཆར་ཡང་མི་འགྲོ་བ་ལ་སོགས་པར་
ཡང་ཤེས་པར་བྱ་ཞིང་། བྱང་སེམས་དགེ་སློང་གི་སྡོམ་ལྡན་སྔགས་ལ་མ་ཞུགས་
པས་བྱས་པའི་དགེ་བ་དང་། བྱང་སེམས་དགེ་སློང་སྔགས་ཀྱི་སྡོམ་པ་དང་ལྡན་
པས་བྱས་པའི་དགེ་བའི་བསོད་ནམས་ཀྱི་ཁྱད་པར་ནི། སྔ་མ་ལས་ཀྱང་ཆེ་ལ།
ཁྱིམ་པ་ཡིན་ཀྱང་བསྙེན་གནས་ཀྱི་སྡོམ་པ་ལ་མི་གནས་པའི་ཚེ་མར་མེ་བརྒྱ་
སྟོང་ཕྲག་གིས་དཀོན་མཆོག་ལ་མཆོད་པའི་བསོད་ནམས་ལས། བསྙེན་གནས་
ཀྱི་སྡོམ་པ་ལ་གནས་ནས་མར་མེ་གཅིག་གིས་མཆོད་པ་བསོད་ནམས་ལྷག་པ་་་
སོགས་སུ་ཤེས་པར་བྱའོ། །གཞན་ཡང་སོ་སོ་ཐར་པའི་སྡོམ་པ་ལ་གཅེས་སྤྲས་
-9-

མཁས་གྲུབ་དགེ་ལེགས་དཔལ་བཟང་གིས་མཛད།
སུ་བྱེད་པའི་ལྷག་པ་ཚུལ་ཁྲིམས་ཀྱི་བསླབ་པ་རྣམ་པར་དག་པ་ལ་བབརྟེན་ནས་་
ལྷག་་པ་སེམས་ཀྱི་བསླབ་པ་རྣམ་པར་དག་པ་སྐྱེ་ཞིང༌། སེམས་ཀྱི་བསླབ་པ་ལ་
བརྟེན་ནས་ཤེས་རབ་ཀྱི་བསླབ་པ་སྐྱེ་བ་དང་། ཤེས་རབ་ཀྱི་བསླབ་པས་རང་
རང་གི་སྒྲིབ་པའི་ས་བོན་ལས་གྲོལ་བར་འགྱུར་བའི་རྒྱུ་འབྲས་ཀྱི་རིམ་པ་དག་་
ངེས་པ་ཅན་དུ་གསུང་རབ་དགོངས་འགྲེལ་དང་བཅས་པ་ལས་ལན་གཅིག་མ་
ཡིན་པར་གསུངས་པའི་གནད་(༧བ)མཐའ་དག་པར་ཤེས་ན། ཚུལ་ཁྲིམས་ཞི་
གནས་ཀྱི་རྒྱུར་མེད་མི་རུང་དང༌། ཞི་གནས་ལྷག་མཐོང་གི་རྒྱུར་མེད་མི་རུང་
དང་། ལྷག་མཐོང་སྤང་བྱའི་ས་བོན་སྤོང་བྱེད་ཀྱི་གཉེན་པོར་མེད་མི་རུང་དུ་
ཤེས་པར་འགྱུར་ལ། འདི་ལྟར་ཤེས་ན་ཚུལ་ཁྲིམས་ཡོན་ཏན་ཐམས་ཅད་ཀྱི་
གཞི་རྟེན་དུ་འགྲོ་ཚུལ་ལ་ངེས་པ་རྙེད་ནས། འཕགས་པ་ཀླུ་སྒྲུབ་ཀྱི་ཞལ་སྔ་
ནས། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་རྟེན་
ལགས་པར་གསུངས། །ཞེས་གསུངས་པ་ལེགས་པར་དྲངས་པར་འགྱུར་རོ། །
གཞན་ཡང་མྱ་ངན་ལས་འདས་པ་ཆེན་པོའི་མདོ་ལས་ཀྱང་། ཚུལ་ཁྲིམས་ནི།
དགེ་བའི་ཆོས་ཐམས་ཅད་ཀྱི་ཐེམ་སྐས་སོ། །ཤིང་ལ་སོགས་པའི་རྩ་བ་ས་ཡིན་
པ་ལྟར་རྩ་བའོ། །ཚོང་དཔོན་ནི། ཚོང་པ་ཐམས་ཅད་ཀྱི་ཐོག་མར་འགྲོ་བ་ལྟར་
དགེ་བའི་ཆོས་ཐམས་ཅད་ཀྱི་ཐོག་མར་འགྲོ་བའོ། །བརྒྱ་བྱིན་གྱི་ནི། རྒྱལ་
མཚན་བསྒྲེངས་པ་ལྟར་ཆོས་ཐམས་ཅད་ཀྱི་ནི་རྒྱལ་མཚན་ནོ། །སྡིག་པ་ཐམས་
ཅད་དང་ངན་སོང་གི་ལམ་གཏན་གཅོད་པའོ། །སྡིག་པའི་ནད་ཐམས་ཅད་
གསོ་བས་སྨན་གྱི་སྡོང་པོ་ལྟ་བུའོ། །སྲིད་པའི་ལམ་ཉམ་ང་བའི་རྒྱགས་ཚོགས་
སོ། །ཉོན་མོངས་པའི་དགྲ་འཇོམས་པའི་གོ་མཚོན་ནོ། །ཉོན་མོངས་པའི་སྦྲུལ་
གདུག་པ་སེལ་བའི་རིགས་སྔགས་སོ། །སྡིག་པའི་ཆུ་ལས་སྒྲོལ་བའི་ཟམ་པའོ། །
ཞེས་རྒྱ་ཆེར་གསུངས་ལ། ལྷག་པ་ཚུལ་ཁྲིམས་ཀྱི་བསླབ་པ་ལ་བརྟེན་ནས
གནས་དང་ལྷག་མཐོང་གཉིས་སྐྱེ་དགོས་པར་རྒྱལ་བས་གསུངས་པ་ལ་ངེས་པ་
10-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
རྙེད་ན་ནི། ད་ལྟ་གང་དག་ཚུལ་ཁྲིམས་ལ་གཅེས་སྤྲས་སུ་བྱེད་པ་ལྟ་ཞོག །དགེ་
སློང་གི་སྡོམ་པ་རྫོགས་པར་བླངས་སུ་ཟིན་ཀྱང་། ཐ་ན་བླ་གོས་དང་མཐང་
གོས་(༨ན)ལ་སོགས་པ་རབ་ཏུ་བྱུང་བའི་ཐུན་མོང་མ་ཡིན་པའི་རྟགས་དང་ཆ་
ལུགས་ཙམ་ཡང་དོར་ཏེ། ཁྱི་ལྤགས་ཀྱི་གཡང་གཞི་སྨད་གཡོགས་སུ་བྱས་ནས།
བག་མེད་པའི་སྤྱོད་པ་ཐམས་ཅད་ལ་ཅི་དགའ་བར་འཛེམ་མེད་དུ་སྤྱད་པ
དག་ལ་ཏིང་ངེ་འཛིན་ཁྱད་པར་ཅན་ཕུལ་དུ་ཕྱིན་པ་ཡོད་དོ་ཞེས་སྨྲ་བ་དག་་་་
མཐོང་ཞིང་ཐོས་པ་ན། ཡང་ན་རྒྱལ་བས་གསུངས་པའི་ཏིང་ངེ་འཛིན་གང་ལ་
ཟེར་ངོ་མ་ཤེས་པའམ། ཡང་ན་བླུན་པོ་དག་བསླུ་བའི་རྫུན་ཆེན་པོ་མི་བཟད་
པ་སྨྲ་བ་གང་ཡང་རུང་བར་ངེས་པར་འགྱུར་གྱི། ཅིའང་ཡིད་ལ་མ་བྱས་པར་
འབོལ་ལེ་ཤིག་གེ་གློད་ནས་བཞག་པ་ན་རྟོགས་པ་མངོན་གྱུར་མི་འགྱུར་བར་་་་
ས་ལེ་ཧྲིག་གེ་སྡོད་པའི་མི་རྟོག་པ་ཙམ་ནི་མཁས་པ་བས་ཀྱང་ཕྱུགས་རྫི་སོགས་
སྐྱེ་སླ་བ་ཞིག་འོང་སྟེ་དེ་འདྲ་བའི་ཧྭ་ཤང་གི་སྒོམ་ལ་རྒྱལ་བས་གསུངས་པའི་་་་་
ཏིང་ངེ་འཛིན་དུ་འཁྲུལ་ནས། དེ་འདྲ་ནི་ཚུལ་ཁྲིམས་ལན་བརྒྱ་ཕྲག་གཅིག་
འཆལ་ཀྱང་རྒྱུད་ལ་སྐྱེ་བར་མཐོང་སྟེ། ཏིང་ངེ་འཛིན་ཁྱད་པར་ཅན་སྐྱེ་བ་ཚུལ་
ཁྲིམས་ལ་གཅེས་སྤྲས་སུ་བྱེད་པ་ལ་རག་མ་ལས་སོ་སྙམ་པའི་ལོག་པར་རྟོག་་
པའི་ཐ་ཆད་དག་རང་གི་ངང་གིས་ལྡོག་པར་འགྱུར་རོ། །གཞན་ཡང་འཕགས་
པ་རྣམས་ལ་ཡང་འདུལ་བའི་བཅས་པ་དང་འགལ་བའི་ཉེས་བྱས་ཕྲ་མོ་རེས་་་་
ཀྱང་ཐུགས་རྒྱུད་ལ་ཡོན་ཏན་དང་ལམ་གྱི་རྟོགས་པ་གོང་མ་སྐྱེ་བའི་གེགས་་
བྱེད་པར་མདོ་ལས་གསུངས་པ་ལ། ད་ལྟ་སོ་སོ་སྐྱེ་བོ་རྒྱུད་ཁས་བླངས་པའི་
སྡོམ་པ་དང་འགལ་བའི་ལྟུང་བས་ཐིབས་ཀྱིས་འགགས་པ་རྣམས་ལ། ལྟུང་
བ་དེ་དག་དང་བཅས་བཞིན་དུ་རྟོགས་པ་ཕུལ་དུ་ཕྱིན་པ་དབྱར་གྱི་ཆུ་བཞིན་་
བརྡོལ་འོང་བ་ནི། གནས་མེད་ཅིང་གོ་སྐབས་མེད་དེ། ཏིག་ཏའི་(༨བ)སྡོང་པོ་
ཆེན་པོའི་དབུས་ནས་བུར་ཤིང་གི་མྱུ་གུ་སྐྱེ་བ་མ་ཡིན་ནོ། །བསླབ་པ་ལ་ལེགས་
-11-

མཁས་གྲུབ་དགེ་ལེགས་དཔལ་བཟང་གིས་མཛད།
པར་སློབ་པའི་དཀའ་སྤྱད་མེད་ཀྱང་། སེམས་ས་ལེ་ཧྲིག་གེ་བཟོ་མེད་དུ་སྡོད་
པའི་མི་རྟོག་པ་ཙམ་ལ་སེམས་ཀྱི་རང་ངོ་ཤེས་པར་བྱས་ནས་དེ་ཉིད་གོམས་པ་
ལས་འཁོར་བའི་སྡུག་བསྔལ་ལས་འགྲོལ་བར་འགྱུར་ན་ནི། སངས་རྒྱས་ཀྱིས་
གདུལ་བྱ་རྣམས་ལ་མཆོག་ཏུ་སླ་ཞིང་དོན་ཆེ་བའི་ཐབས་དེ་གཅིག་པུ་བསྟན་་་
ས་ཆོག་བཞིན་། བསྒྲུབ་པར་དཀའ་ལ་དགོས་པ་ཆུང་བའི་བསླབ་པ་འདི་
ཙམ་ཞིག་བཅས་པས་སངས་རྒྱས་ཀྱིས་གདུལ་བྱ་ལ་ངན་བྱས་པར་འགྱུར་རོ། །
དེ་བས་ན་འདུལ་བ་ལུང་རྣམ་འབྱེད་ལས་ཀྱང་། ཕམ་པ་ནས་བཟུངས་ཏེ།
ཉེས་བྱས་ཕྲ་མོ་གཅིག་ཡན་ཆད་ལ་རེ་རེ་ནས། ཅིའི་ཕྱིར་ལྟུང་བ་ཞེས་བྱ་ཞེ་ན།
ཕྱི་མ་ལ་ངན་འགྲོར་ལྟུང་བ་དང༌། ཚེ་འདིར་ཡོན་ཏན་གོང་མ་རྒྱུད་ལ་སྐྱེ་བ་
ལས་ཉམས་པར་བྱེད་པའི་ཕྱིར་ལྟུང་བ་ཞེས་བྱ་བར་གསུངས་སོ། །དེ་བས་ན་
ཚངས་པས་ཞུས་
པ་ལས། བསླབ་པ་ལ་ནི་བརྟེན་པར་བྱ། །དེ་ལ་སྙིང་ནས་ནན་
ཏན་བྱ། །ཕྱིར་ནི་སྤང་བར་མི་བྱ་ཞིང་། །སྲོག་གི་ཕྱིར་ཡང་བཤིག་མི་བྱ། །རྟག་
ཏུ་ནན་ཏན་གནས་པར་བྱ།།འདུལ་བ་ལ་ནི་འཇུག་པར་བྱ། །ཞེས་དང་། ཚུལ་
ཁྲིམས་ཡང་དག་པར་ལྡན་པའི་མདོ་ལས། དགེ་སློང་དག་སྲོག་དང་བྲལ་ཞིང་
།ཤི་བ་ནི་བླའི། །ཚུལ་ཁྲིམས་ཉམས་ཤིང་ཞིག་པ་ནི། དེ་ལྟ་མ་ཡིན་ནོ།།དེ་ཅིའི་
ཕྱིར་ཞེ་ན། སྲོག་དང་བྲལ་ཞིང་ཤི་བས་ནི། སྐྱེ་བ་འདི་ཉིད་ཀྱི་ཚེ་ཟད་པར་
འགྱུར་གྱི། ཚུལ་ཁྲིམས་ཉམས་ཤིང་ཞིག་པས་ནི། སྐྱེ་བ་འབུམ་ཕྲག་བརྒྱའི་བར་
དུ་རིགས་དང་བྲལ་ཞིང་བདེ་བ་སྤངས་ཏེ་རྣམ་པར་ལྟུང་བ་ཆེན་པོ་ཉམས་སུ་་
མྱོང་བར་འགྱུར་རོ། །ཞེས་གསུངས་པ་ལྟར་སྲོག་( ༩ན) དང་བསྡོས་ཏེ་བསྲུང་
བ་ལ་འབད་པར་བྱའི། སྡོམ་པ་ཁས་བླངས་ནས་བསྲུང་བ་ལ་གཡེལ་བར་བྱས་
ན་ནི། ཉེས་དམིགས་ཤིན་ཏུ་ཆེ་སྟེ། དགེ་སློང་ལ་རབ་ཏུ་གཅེས་པའི་མདོ་
ལས། ལ་ལའི་ཚུལ་ཁྲིམས་བདེ་བ་སྟེ། །ལ་ལའི་ཚུལ་ཁྲིམས་སྡུག་བསྔལ་ཡིན། །
ཚུལ་ཁྲིམས་ལྡན་པ་བདེ་བ་སྟེ། །ཚུལ་ཁྲིམས་འཆལ་བ་སྡུག་བསྔལ་ཡིན།
-12-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཞེས་གསུངས་པ་ལྟར། སྡུག་བསྔལ་མི་བཟད་པ་བརྒྱ་ཕྲག་ཉམས་སུ་མྱོང་བར་
འགྱུར་ལ། དེ་ཡང་ལྟུང་བ་ཕྲ་མོ་ཞིག་གིས་ཀྱང་འབྲས་བུ་དཔག་ཏུ་མེད་པ་
འབྱིན་པ་ནི། སངས་རྒྱས་འོད་སྲུངས་ཀྱི་བསྟན་པ་ལ་དགེ་སློང་ཞིག་གིས་
བསླབ་པ་ཕྲ་མོ་འདི་ཙམ་ཞིག་ལས་འདས་ཀྱང་ཅི་ཞིག་འབྱུང་སྙམ་ནས་སྐྱེས་་་
པ་གཅོད་པའི་ལྟུང་བྱེད་ལས་འདས་ཏེ། སྤྱིལ་བུའི་སྒོ་ན་འདུག་པའི་ཤིང་ཨེ་
ལའི་འདབ་གཅིག་བཅད་པས་རི་རབ་ལ་འཁོར་བའི་སྦྲུལ་ཆེན་པོ་མགོ་བོ་ལ་་་་
ཤིང་ཨེ་ལའི་སྡོང་པོ་ཆེན་པོ་སྐྱེས་ཤིང་རྩ་བ་ཀླད་པ་ལ་ཟུག་པར་སྐྱེས་པ་ལྟ་བུ་་
སྟེ། ལུང་རྣམ་འབྱེད་ལས། གང་ཞིག་སྟོན་པ་ཐུགས་རྗེའི་བསྟན་པ་ལ། །ཡང་
བར་སེམས་ཤིང་ཅུང་ཟད་འདའ་བྱེད་པ། ལ
དབང་འཐོབ། །སྨིག་ཚལ་བྲེགས་པས་ཨ་མྲའི་ཚལ་ཉམས་བཞིན། །འདི་ན་ལ་
ལ་རྒྱལ་པོའི་ཚིག་ཆེན་ཡང་། །ལན་འགའ་འདས་ཀྱང་ཆད་པ་ཐོབ་མི་འགྱུར། །
ཐུབ་པའི་བཀའ་ལུང་ཚུལ་མིན་འདའ་བྱས་ན། །དུད་འགྲོར་སྐྱེ་འགྱུར་ཨེ་ལའི་
འདབ་ཀླུ་བཞིན། །ཞེས་གསུངས་སོ། །ཁས་བླངས་པའི་བསླབ་པ་ལ་གཅེས་
སྤྲས་སུ་མི་བྱེད་ན་བདག་སྐྲ་བྲེགས་ཤིང་གོས་ངུར་སྨྲིག་བགོས་པ་ནི། དོན་མེད་
དོ་སྙམ་(༩བ) དུ་བསམ་པར་བྱ་བ་ཡིན་ཏེ། མདོ་ཏིང་ངེ་འཛིན་རྒྱལ་པོ་ལས།
སངས་རྒྱས་བསྟན་པ་འདི་ལ་རབ་བྱུང་ནས། །སྡིག་པའི་ལས་རྣམས་ཤིན་ཏུ་
སྤྱོད་པར་བྱེད། །ནོར་དང་འབྲུ་ལ་སྙིང་པོར་འདུ་ཤེས་ཤིང་། །བཞོན་དང་བ་
ལང་ཤིང་རྟ་རྣམས་ལ་ཆགས། ད་པ་།
དེ་དག་གིས་ཀྱང་ཅི་ཕྱིར་མགོ་བོ་བྲེགས། །ཞེས་གསུངས་པ་ལྟར་རོ། །སོ་ཐར་
གྱི་སྡོམ་ལྡན་སྔགས་ལ་ཞུགས་པ་ཡིན་ན་གསང་སྔགས་ལ་ཞུགས་ནས་ཀྱང་སོ་་་
ཐར་གྱི་ཚུལ་ཁྲིམས་ལ་གཅེས་སྤྲས་སུ་བྱེད་པ་གཞི་དང་རྩ་བ་དང་དངོས་གྲུབ་་
དང་སྔགས་འགྲུབ་པའི་རྒྱུའི་གཙོ་བོར་གསུངས་ཏེ། དཔུང་བཟང་གིས་ཞུས་པ་
ལས། རྒྱལ་བ་ངས་གསུངས་སོ་སོ་ཐར་པ་ཡི། །ཚུལ་ཁྲིམས་རྣམ་དག་འདུལ་བ་
མ་13-

མཁས་གྲུབ་དགེ་ལེགས་དཔལ་བཟང་གིས་མཛད།
མ་ལུས་ལས། །སྔགས་པ་ཁྱིམ་པས་རྟགས་དང་ཆོ་ག་སྤང༌། །ལྷག་མ་རྣམས་ནི་
ཉམས་སུ་བླང་བར་བྱ། །ཞེས་སྔགས་པ་ཁྱིམ་པས་ཀྱང་རབ་བྱུང་གི་རྟགས་ཀྱི་
སྐོར་དང་། ལས་ཀྱི་ཆོ་ག་དང་བཅས་རྐྱང་པ་འགའ་ཞིག་མ་གཏོགས་པ་འདུལ་
བ་ནས་འབྱུང་བ་བཞིན་བྱ་དགོས་པར་གསུངས་ན། སྔགས་པ་རབ་བྱུང་ལ་ལྟ་
ཅི་སྨོས་པའི་ཕྱིར་རོ། །གཞན་ཡང་དེ་ཉིད་ལས། སྔགས་ཀྱི་རྩ་བ་དང་པོར་ཚུལ་
ཁྲིམས་ཏེ། །དེ་ནས་བརྩོན་འགྲུས་དང་ནི་བཟོད་པ་དང༌། །རྒྱལ་བ་ལ་ནི་དད་
དང་བྱང་ཆུབ་སེམས། །གསང་སྔགས་དང་ནི་ལེ་ལོ་མེད་པའོ། །ཇི་ལྟར་མི་
དབང་རིན་ཆེན་བདུན་ལྡན་པ། །སྐྱོ་བ་མེད་པར་སྐྱེ་དགུ་འདུལ་བར་བྱེད། །དེ་
བཞིན་སྔགས་པ་ཡོན་ཏན་འདི་བདུན་དང༌། །ལྡན་པར་གྱུར་ན་སྡིག་པ་འདུལ་
བར་བྱེད། །ཅེས་དང༌། འཇམ་དཔལ་རྩ་བའི་རྒྱུད་ལས་ཀྱང་། ཟློས་པ་འདི་ལ་
ཚུལ་ཁྲིམས་ཉམས། །དེ་ལ་གྲུབ་པ་(༡༠ན)མཆོག་མེད་ཅིང་། །གྲུབ་པ་འབྲིང་
པོའང་ཡོད་མེད་དེ། །གྲུབ་པ་ཐ་མའང་ཡོད་མ་ཡིན། །ཚུལ་ཁྲིམས་འཆལ་ལ་
ཐུབ་དབང་གིས། །སྔགས་འགྲུབ་པར་ནི་མ་གསུངས་ཏེ། །མྱ་ངན་འདས་གྲོང་
འགྲོ་བ་ཡི། །ཡུལ་དང་ཕྱོགས་ཀྱང་མ་ཡིན་ནོ། །བྱིས་པ་ངན་པ་འདི་ལ་ནི། །
སྔགས་འགྲུབ་པ་ནི་ག་ལ་ཡོད། །སྐྱེ་བོ་ཚུལ་ཁྲིམས་འཆལ་འདི་ལ། །དེ་ལ་བདེ་
འགྲོ་ག་ལ་ཡོད། །མཐོ་རིས་སུའང་མི་འགྱུར་ཞིང༌། །བདེ་བ་མཆོག་ཏུའང་མི་
འགྱུར་ན། །རྒྱལ་བས་གསུངས་པའི་སྔགས་རྣམས་ནི། །འགྲུབ་པར་འབྱུང་བ་
སྨོས་ཅི་དགོས། །ཞེས་གསུངས་པའི་ཕྱིར་རོ། །དེ་བས་ན་ཁྱིམ་པ་སོ་ཐར་གྱི་
སྡོམ་པ་དང་མི་ལྡན་པ་དང་།། བསྙེན་གནས་དང་ལྡན་པ་དང་། དེ་བཞིན་དུ་
དགེ་བསྙེན་དང་། དགེ་ཚུལ་དང་། དགེ་སློང་རྣམས་ཀྱི་སྡོམ་པ་དང་ལྡན་
པས་སྔགས་ལ་འཇུག་པ་ནི། རྟེན་མཆོག་དམན་གྱི་དབང་གིས་རིམ་པ་བཞིན་
སྔགས་ཀྱི་ལམ་གྱི་གཅོད་ཆེ་ཆུང་ཆེས་ཆེར་ཁྱད་ཞུགས་པར་འགྱུར་ལ། དེའི་
ཕྱིར་དུས་ཀྱི་འཁོར་ལོ་ལས། སློབ་མ་ལ་རྡོ་རྗེ་སློབ་དཔོན་བདག་པོ་ཆེན་པོའི་
n----14

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དབང་བསྐུར་བ་ན། སློབ་མ་དགེ་སློང་དང་དགེ་ཚུལ་དང་དགེ་བསྙེན་ལ་
དབང་སྟེགས་མཆོག་དམན་གྱི་ཁྱད་པར་དང་། བུམ་པ་བརྒྱད་དང་བཞི་དང་།
གཅིག་གིས་དབང་བསྐུར་བའི་ཁྱད་པར་སོགས་བྱ་བར་གསུངས་ལ། གདུག་པ་
བསྡིགས་པར་བྱེད་པའི་མཆོག །གང་གིས་ངུར་སྨྲིག་མཐོང་བ་ཡིས། །ལྷ་མིན་
ས་ཡི་འོག་ཏུ་འགྲོ། །དགེ་སློང་རྡོ་རྗེ་འཛིན་པར་བྱ། །ཞེས་སོགས་ཀྱིས་ལེགས་
པར་བསྔགས་ཤིང་། ཡམ་དེ་ཉིད་བཅུ་ནི་ཡོངས་ཤེས་པ། །
གསུམ་ལས་དགེ་སློང་མཆོག་ཡིན་འབྲིང་། །(༡༠བ)དགེ་ཚུལ་ཞེས་བྱ་དེ་དག་
ལས། །ཁྱིམ་ན་གནས་པ་ཐ་མའོ། །ཞེས་དང་། ས་ཐོབ་མ་གཏོགས་ཁྱིམ་པ་ནི། །
རྒྱལ་པོས་བླ་མར་མི་བྱ་སྟེ། །དེ་ལས་ཐོབ་པ་ཡོངས་ཤེས་པས། །གང་ཞིག་
རྟགས་ཅན་བྱ་བ་ཉིད། །ས་ཐོབ་མ་གཏོགས་སློབ་དཔོན་ནི། །ཁྱིམ་གནས་གང་
ཚེ་མཆོད་བྱེད་པ། །དེ་ཚེ་སངས་རྒྱས་ཆོས་དང་ནི། །དགེ་འདུན་རྣམས་ལ་གུས་
མེད་འགྱུར། །ཞེས་དང་། ལྷ་ཁང་སོགས་ཀྱི་རབ་གནས་སོགས། །རྟགས་ཅན་
གྱིས་ནི་རྟག་ཏུ་བྱ། །གནས་གཅིག་དག་ན་གསུམ་ཡོད་ན། །ཁྱིམ་པ་གོས་དཀར་
ལན་པས་མིན། །ཞེས་ཁྱིམ་པ་རྡོ་རྗེ་འཛིན་པ་ལས་རབ་བྱུང་རྡོ་རྗེ་འཛིན་པ་
ཆེས་ཁྱད་ཞུགས་པ་དང་། དེ་ལས་ཀྱང་དགེ་སློང་རྡོ་རྗེ་འཛིན་པ་ཆེས་ཁྱད་
པར་དུ་འཕགས་པར་གསུངས་ལ། དུས་འཁོར་རྩ་རྒྱུད་ལས། གང་ཞིག་ཁྱིམ་པ་
བསྟི་གནས་སྤྱོད། །གཡོག་པོ་ཞིང་པ་ཚོང་པ་དང་། །དམ་ཆོས་འཚོང་བའི་
རྨོངས་པ་དེ། །ས་ལ་རྡོ་རྗེ་འཛིན་པ་མིན། །ཞེས་ཀྱང་གསུངས་སོ། །དེས་ན་
བོད་གང་དག །སོ་སོ་ཐར་པའི་སྡོམ་པའི་འབྲས་བུ་མཐར་ཐུག །དགྲ་བཅོམ་
ཡིན་ལ། དེ་ནི་དགེ་བསྙེན་གྱིས་ཐོབ་པར་ནུས་པས། དཀའ་ལ་དོན་ཆུང་བའི་
དགེ་སློང་གིས་ཅི་ཞིག་བྱ་ཞེས་སྨྲ་བ་ནི། བསྟན་པའི་གནད་མ་གོ་ཞིང་། ཐེག་
པ་ཆེན་པོ་ལ་སོ་སོ་ཐར་པ་དོན་མེད་པར་འཛིན་པའི་འཆལ་གཏམ་རྣམ་པར་
མི་འཚམ་པ་ཡིན་ཏེ། སངས་རྒྱས་ཀྱི་བསྟན་པའི་རྩ་བ་སུན་འབྱིན་པར་བྱེད་
-15-

མཁས་གྲུབ་དགེ་ལེགས་དཔལ་བཟང་གིས་མཛད།
པའི་ཕྱིར་རོ། །དེ་ལྟར་སོ་སོར་ཐར་པའི་སྡོམ་པ་བསྲུངས་པ་དང་མ་བསྲུངས་
པའི་ཕན་ཡོན་དང་ཉེས་དམིགས་ཅུང་ཟད་མདོར་བསྡུས་པ་ཙམ་ཞིག་སྨོས་པ་
ཡིན་གྱི། རྒྱས་པར་བརྗོད་པ་ནི། ཡི་གེ་མངས་པར་འགྱུར་བས་འདིར་མ་བྲིས་
སོ། །ད་ནི། ཡན་ལག་གི་དོན་བརྗོད་(༡༡ན)པར་བྱ་བ་ལ། ཐོག་མར་བསྙེན་
གནས་ཀྱི་རྣམ་པར་བཞག་པ་ནི། བསྙེན་གནས་ཀྱི་སྡོམ་པ་འདི་ཡང་སློབ་
དཔོན་གཞན་ལས་ཡང་དག་པར་བླང་བ་ངེས་གཟུང་དུ་དགོས་ཀྱི། དཀོན་
མཆོག་གི་དྲུང་དུ་རང་ཉིད་ཀྱིས་བླང་བ་སོགས་ནི། རྣམ་པ་ཐམས་ཅད་དུ་མི་
རུང་སྟེ། ད་ལྟའི་ཚོགས་སོ་སོ་ཐར་པའི་སྡོམ་པ་སློབ་དཔོན་མེད་པར་རྟེན་གྱི་
དྲུང་དུ་ལེན་པ་ནི། སྔོན་གྱི་ཆོ་ག་དང་ད་ལྟར་གྱི་ཆོ་གའི་ཁྱད་པར་ལ་རྨོངས་
ཤིང་། ཐེག་པ་གོང་འོག་གི་སྡོམ་པ་ལེན་པའི་ཆོ་གའི་ཁྱད་པར་མ་ཕྱེད་པ་ཡིན་
པའི་ཕྱིར་རོ། །དེའི་ཕྱིར་མཛོད་ལས་ཀྱང་། གཞན་ལས་ནོད་པར་བྱ། །ཞེས་
གསུངས་སོ། །བསྙེན་གནས་བླང་བའི་ཡུལ་ལ་ངེས་པར་རབ་བྱུང་དགོས་པ་མ་
}ཡིན་ཏེ། འདུལ་བ་ལུང་ལས། ཁྱིམ་བདག་མགོན་མེད་ཟས་སྦྱིན་གྱིས་ཀྱང་6
བསྙེན་གནས་ཕོག་པར་གསུངས་པའི་ཕྱིར་རོ། །འོན་ཀྱང་སོ་སོ་ཐར་པའི་སྡོམ་
£x
ལྡན་ཞིག་ངེས་པར་དགོས་སོ། །བླང་བའི་ཆོ་ག་སྐྱབས་འགྲོ་འཛིན་པ་སྔོན་དུ་
འགྲོ་བས་ཁས་ལེན་ལན་གསུམ་བྱས་པ་ལས་སྐྱེ་ཞིང་། དེའི་མཐར་བསླབ་པ་
བརྗོད་པ་ཁས་བླངས་པའི་ཚུལ་གྱིས་བྱའོ། །དེ་ཡང་ཟླ་བ་བྱུང་ངོ་ཅོག་གམ། ལོ་
གཅིག་གམ། གཉིས་སམ། གསུམ་ལ་སོགས་པ་ཇི་ཙམ་ལེན་པའི་དུས་དེ་སྲིད་
དུ་ཉ་སྟོང་ཚེས་བརྒྱད་གང་ལ་བསྲུང་བར་འདོད་པ་ཐམས་ཅད་དུས་གཅིག་་་་་
ཏུ་ལེན་པས་ཆོག་གི །ཐེབས་རེ་བཞིན་བླང་དགོས་པ་མ་ཡིན་ཏེ། མཛོད་
འགྲེལ་ལས། གང་གིས་ཚེས་བརྒྱད་ལ་རྟག་ཏུ་བསྙེན་གནས་ལ་གནས་པར་
བྱའོ། །ཞེས་ཁས་བླངས་པ་དེས་ནི། ཞེས་གསུངས་པའི་ཕྱིར་རོ། །ཉིན་མོ་
བསྲུང་བར་མ་ནུས་ན་མཚན་མོ་རིལ་བསྲུང་བར་ཁས་ལེན་པ་དང་། མཚན་
16-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
(༡༡༠) མོ་བསྲུང་བར་མི་ནུས་ན་ཉིན་མོ་རྐྱང་པ་ལེན་པའང་རུང་བར་སློབ་་་་་
དཔོན་བྱང་ཆུབ་བཟང་པོ་འདོད་དེ། ཉིན་མོ་ཙམ་དུ་ཡང་དག་པར་ལེན་ན།
དུས་འདི་ནས་བཟུང་སྟེ་ཇི་སྲིད་ཉི་མ་མ་ནུབ་ཀྱི་བར་དུ་ཞེས་དུས་ཚོད་ཡོངས་
སུ་བཅད་པར་བྱའོ། །ཞེས་བཤད་པས་སོ། །མཛོད་ཀྱི་རང་འགྲེལ་ལས། དེ་
ལྟར་བྱས་ན་བཤན་པ་དང་། བྱི་བོ་བྱེད་པ་དག་གི་མཚན་མོ་དང་ཉིན་མོའི་
བསྙེན་གནས་དག་ཀྱང་འབྲས་བུ་ཡོད་པར་རུང་ངོ༌། །ཞེས་གསུངས་པ་ནི། དེ་
དག་བསྙེན་གནས་མཚན་ཉིད་པར་བཞེད་པ་མ་ཡིན་ཏེ། དེ་ཉིད་ཀྱི་གོང་དེ་མ་
ཐག་ཏུ། ཡན་ལག་བརྒྱད་ཚང་བར་ནོད་པར་བྱའི། ཡན་ལག་མ་ཚང་བ་ནི་མ་
ཡིན་ནོ། །ནང་པར་ནི། རེ་ཤིག་ཉི་མ་ཤར་བའི་ཚེ་སྟེ། ཉིན་ཞག་པའི་སྡོམ་པ་
ཡིན་པའི་ཕྱིར་རོ། །གང་གིས་ཚེས་བརྒྱད་ལ་རྟག་ཏུ་བསྙེན་གནས་ལ་གནས་
པར་བྱའོ་ཞེས་སྔོན་ཡང་དག་པར་བླང་བ་བྱས་པ་དེས་ནི། ཟས་ཟོས་ནས་ཀྱང་
ནོད་པར་བྱའོ། །གཞན་ལས་ནོད་པར་བྱའི་བདག་ཉིད་ཀྱིས་ནི་མ་ཡིན་ཏེ།
གཞན་ལ་བལྟོས་པ་ལས་ནི། རྐྱེན་ཡོད་ཀྱང་མི་འདའ་བར་བྱ་བའི་ཕྱིར་རོ། །དེ་
ལས་གཞན་དུ་མནོས་པ་ལས་ནི། ལེགས་པར་སྤྱད་པ་ཙམ་དུ་འགྱུར་གྱི་སྡོམ་པ་
ནི་མ་ཡིན་ནོ། །དེ་ལྟར་བྱས་ན་བཤན་པ་དང་ཞེས་སོགས་གསུངས་པའི་ཕྱིར་
རོ། །དེས་ན་ཉིན་ཞག་ཚང་བ་དང་། ཡན་ལག་ཚང་བ་དང་། གཞན་ལས་ནོད་
པར་བྱ་དགོས་ལ། དེ་ལས་གཞན་ཉིན་ཞག་མ་ཚང་བ་དང་། ཡན་ལག་མ་ཚང་
བ་སྲོག་གཅོད་ལྟ་བུ་རེ་རེ་འམ། གཉིས་སམ་གསུམ་ལ་སོགས་པ་ཙམ་སྤོང་བར་
ཁས་བླངས་པ་དང་། བདག་ཉིད་ཀྱིས་བླངས་པ་ནི། ལེགས་པར་སྤྱད་པ་
ཙམ་དུ་འགྱུར་གྱི་(༡༢ན)སྡོམ་པར་མི་འགྱུར་ལ། དེ་ལྟར་བྱས་ན་བཤན་པས་
མཚན་མོ་ཁོ་ན་བསྲུང་བར་ཁས་བླངས་པ་དང༌། བྱི་བོས་ཉིན་མོ་ཁོ་ན་བསྲུང་
བར་ཁས་བླངས་པ་ཡང་སྡོམ་པར་མི་འགྱུར་ཀྱང་ལེགས་པར་སྤྱད་པ་ཙམ་དུ་་་
འགྱུར་བས་འབྲས་བུ་སྟེ་དགོས་པ་ཡོད་པ་ཡིན་ནོ། །ཞེས་བྱ་བའི་དོན་ཏོ། །
-17-

མཁས་གྲུབ་དགེ་ལེགས་དཔལ་བཟང་གིས་མཛད།
དེའི་ཕྱིར་བྱང་ཆུབ་བཟང་པོས་བཤད་པའང་ལེགས་སྤྱད་ཙམ་ལ་བསམས་ན་
རུང་གི །སྡོམ་པ་ལ་བསམས་ན་འཐད་པ་མ་ཡིན་ནོ། །དེས་ན་བསྙེན་གནས་
ཉིན་ཞག་གི་མཐའ་ཅན་དུ་ངེས་ཀྱང་ཆོ་འཕྲུལ་ཆེན་པོ་ལྟ་བུ་ལ་ཟླ་བ་ཕྱེད་་་་་
བར་མ་ཆད་དུ་བསྲུང་བ་དུས་གཅིག་ལ་བླང་དུ་རུང་བ་ཡིན་ལ། དེ་ཡང་ཉིན་
ཞག་གཅིག་པའི་སྡོམ་པ་ལན་བཅོ་ལྔའི་བར་དུ་བཟླས་ཏེ་བླངས་པ་ཡིན་ངལས
ཉིན་ཞག་པའི་སྡོམ་པར་མི་འགྱུར་བའི་སྐྱོན་མེད་དོ། །དེ་ལྟར་ཡང་མཛོད་ཀྱི་
རང་འགྲེལ་ལས། བསྙེན་གནས་ཀྱི་སྡོམ་པ་ནི་ཉིན་ཞག་ཏུའོ། །ཞེས་བྱ་བ་དེ་
ལྟར་དུ་ངེས་སོ། །ཅིའི་ཕྱིར་ཞེ་ན། དུས་ཀྱི་མཐའ་ནི་གཉིས་ཏེ། སྲོག་གི་མཐའ་
དང་ཉིན་ཞག་གི་མཐའོ། །ཟླ་བ་ཕྱེད་ལ་སོགས་པ་ནི། ཉིན་ཞག་འདས་པས་སོ།
ཞེས་གསུངས་པས་སོ །དེ་ཡང་མཛོད་འགྲེལ་ལས། ད་ནི་འདི་དཔྱད་པར་བྱ་
སྟེ། རེ་ཤིག་ཅི་བཅོམ་ལྡན་འདས་ཀྱིས་ཉིན་ཞག་གི་འོག་ཏུ་སྡོམ་པ་མི་སྐྱེ་བར་
གཟིགས་ནས་ཉིན་ཞག་པའི་བསྙེན་གནས་བསྟན་ནམ། འོན་ཏེ་དབང་པོ་
གདུལ་དཀའ་བ་རྣམས་ཉིན་ཞག་པའི་སྡོམ་པ་ཡང་དག་པར་བླང་བ་ལ་ཡང་་་
དག་པར་སྦྱར་བར་བྱ་བའི་ཆེད་ཡིན་གྲང་། དེ་དེ་ལྟར་བརྟག་ག་ལ་ནུས། ཕྱིན་
ཆད་སྡོམ་པ་སྐྱེ་བ་ལ་ཡང་རིགས་པ་དང་འགལ་བ་མེད་པའི་ཕྱིར་རོ།།ཞེས་
(༡༢བ)གསུངས་པས་དབྱིག་གཉེན་རང་ལུགས་ལ་ལོ་གཅིག་གི་ཉ་སྟོང་བརྒྱད་་
གསུམ་བྱུང་ངོ་ཅོག་ལ་བསྲུང་བའི་སྡོམ་པ་དུས་གཅིག་ལ་བླངས་པས་སྐྱེ་བར་་་
བཞེད་པ་ཆེས་གསལ་བས། མཁས་པ་ཁ་ཅིག །ཇོ་བོ་རྗེ་དེ་ལྟར་བཞེད་པ་ལ།
ཇོ་བོས་མ་དགོངས་པ་མིན་མཆི་ཞེས་ཟུར་ཟ་བ་ནི། དེ་བས་ཀྱང་མ་དགོངས་
པ་མིན་མཆི་ཞེས་བརྗོད་པར་བྱའོ། །བསྙེན་གནས་ཀྱི་སྤང་བྱ་ཡན་ལག་བརྒྱད་
ཚེ་ཇི་སྲིད་འཚོའི་བར་དུ་སྤང་བར་ཁས་ལེན་པ་ནི། གོ་མིའི་དགེ་བསྙེན་ཞེས་
བྱ་བར་ས་སྟོན་སྡེ་པ་དག་བཞེད་པར་བཤད་དོ། །དེ་ཡང་མཛོད་ལས། དམའ་
བར་འདུག་སྨྲས་བཟླས་པ་ཡིས། །མི་བརྒྱན་ནམ་ནི་ལངས་བར་དུ། །བསྙེན་
-18-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
གནས་ཡན་ལག་ཚང་བར་ནི། །ནང་བར་གཞན་ལས་ནོད་པར་བྱ། །ཞེས་པའི་
རང་འགྲེལ་ལས་དམའ་བར་འདུག་པ་ནི། ཙོག་ཙོག་པོར་འདུག་པའམ། པུས་
མོ་བཙུགས་ནས་ཐལ་མོ་བསྣོལ་བའམ། ཐལ་མོ་སྦྱར་བ་སྟེ། ནད་པ་ནི། མ་
གཏོགས་སོ། །མ་གུས་པ་ལ་ནི། སྡོམ་པ་མི་སྐྱེའོ། །ཞེས་གསུངས་པས། ལེན་
པ་པོ་སྟན་མཐོན་པོ་ལ་སྐྱིལ་མོ་ཀྲུང་བཅས་ཏེ་འདུག་པ་ལ་སོགས་པ་ལ་བསྙེན་
གནས་ཀྱི་སྡོམ་པ་འབོགས་པའི་ཆོ་ག་བྱས་སུ་ཟིན་ཀྱང་སྡོམ་པ་སྐྱེ་བ་མ་ཡིན་་་་
ནོ།། །གཞན་ཡང་མཛོད་འགྲེལ་ལས། འབོགས་པ་པོས་ཚིག་མ་སྨྲས་པར་སྔར་
ཡང་སྨྲ་བར་མི་བྱ་ལ། ཁ་མཉམ་སྟེ་སྨྲ་བར་མི་བྱ་སྟེ། ཞེས་གསུངས་པ་ལྟར།
འཕགས་པ་ཐོགས་མེད་ཀྱིས་ཀྱང་གསུངས་པས། ཐེག་པ་གོང་འོག་གི་སྡོམ་པ་
གང་ཡིན་ཀྱང་འབོགས་ཆོག་དངོས་གཞི་སློབ་དཔོན་གྱི་རྗེས་སུ་བཟླས་དགོས་་
པ་རྣམས་ལ་སློབ་དཔོན་དང་མཉམ་པའམ་སྔོན་དུ་ཟློས་པ་ལ་སྡོམ་པ་མི་སྐྱེ་་་་་་
བར་(༡༣ན) ཁྱད་མེད་དེ། །དེ་ཡང་བསྙེན་གནས་ཀྱི་སྡོམ་པའི་སྤང་བྱ་བརྒྱད་
ལས། སྲོག་གཅོད་པ་དང་། མ་བྱིན་པར་ལེན་པ་དང་། མི་ཚངས་པར་སྤྱོད་པ་
དང་། རྫུན་དུ་སྨྲ་བ་སྟེ། རྩ་བའི་ལྟུང་བ་བཞི་སྤོང་བ་ནི། ཚུལ་ཁྲིམས་ཀྱི་
ཡན་ལག་དང་། ཆང་སྤོང་བ་བག་ཡོད་ཀྱི་ཡན་ལག་དང༌། གར་སོགས་ཕྲེང་
སོགས་དང་། མལ་སྟན་ཆེ་མཐོ་དང་། དུས་མ་ཡིན་པའི་ཁ་ཟས་སྤོང་བ་གསུམ་
ནི། བརྟུལ་ཞུགས་ཀྱི་ཡན་ལག་ཡིན་ཏེ། མཛོད་ལས། ཚུལ་ཁྲིམས་ཡན་
ལག་བག་ཡོད་པའི། །ཡན་ལག་བརྟུལ་ཞུགས་ཡན་ལག་སྟེ། །བཞི་གཅིག་དེ་
བཞིན་གསུམ་རིམ་བཞིན། །ཞེས་གསུངས་པ་ལྟར་རོ། །བསྙེན་གནས་ཀྱི་སྒྲ་
བཤད་པ་ཡང་མཛོད་འགྲེལ་ལས། འདིས་དགྲ་བཅོམ་པ་དག་དང་ཉེ་བར་
གནས་པར་བྱེད་པས་ན་བསྙེན་གནས་ཏེ། དེ་དག་གི་རྗེས་སུ་སློབ་པའི་ཕྱིར་
རོ། །གཞན་དག་ན་རེ། འདིས་ཇི་སྲིད་འཚོའི་སྡོམ་པ་དང་ཉེ་བར་གནས་པར་
བྱེད་པའི་ཕྱིར་རོ་ཞེས་ཟེར་ཏོ། །ཡང་ན་དགེ་བའི་རྩ་བ་ཆུང་ངུ་རྣམས་ཀྱི་དགེ་
-19-

མཁས་གྲུབ་དགེ་ལེགས་དཔལ་བཟང་གིས་མཛད།
བའི་རྩ་བ་གསོས་འདེབས་པའི་ཕྱིར་གསོ་སྦྱོང་སྟེ། གང་ཕྱིར་ཡིད་ཀྱི་དགེ་བ་
གསོས་འདེབས་དེ་ཡི་ཕྱིར། །འདི་ནི་བཅོམ་ལྡན་འདས་ཀྱིས་གསོ་སྦྱོང་བཤད་
ཅེས་གྲགས། །ཞེས་འབྱུང་བས་ན་གསོ་སྦྱོང་ཡིན་ནོ། །ཞེས་གསུངས་པ་ལྟར་
ཏེ། འོན་ཀྱང་རྒྱུད་སྡེ་འོག་མ་དག་ལ་གྲགས་པའི་གསོ་སྦྱོང་དང་བསླབ་བྱའི་
གྲངས་དང་གསོ་སྦྱོང་གི་ཐ་སྙད་ཙམ་འདྲ་ཡང་དོན་གཅིག་པ་མ་ཡིན་ཏེ། དེ་
དག་ནི་ཐེག་པ་ཆེན་པོའི་སྡོམ་པ་ཡིན་པའི་ཕྱིར་རོ། །བསྙེན་གནས་ཀྱི་སྤང་བྱ་
བརྒྱད་ལས། རྩ་བ་བཞི་ཡན་ལག་ཚང་བ་གང་ཡང་རུང་བས་ནི། བསྙེན་
གནས་ཀྱི་(༡༣བ)སྡོམ་པ་ཉམས་པ་དང༌། སྡོམ་པའི་དགོས་པ་བསྒྲུབ་མི་ནུས་
པ་དང་། ཚུལ་ཁྲིམས་འཆལ་བ་ཞེས་བྱ་བ། རྩ་བ་བཞི་ཡན་ལག་མ་ཚང་བའི་
ལྟུང་བ་རྣམས་དང་། ལྷག་མ་བཞི་དངོས་སུ་བླངས་པ་ལས་འདས་པ་ཡན་ལག་
ཚང་བ་དང་མ་ཚང་བ་རྣམས་ལ་ནི། བཤགས་བྱའི་ཉེས་པ་དང་། དེ་དག་གི་
ཕྱོགས་དང་མཐུན་པ་རྣམས་ལ་བསྡམ་བྱའི་ཉེས་པར་འགྱུར་ལ། འོན་ཀྱང་
ཁྱིམ་པའི་སྡོམ་པ་གཉིས་དང་འགལ་བའི་ཉེས་པ་རྣམས་ལ་ལྟུང་བ་ཞེས་བྱ་བ་་
དང་ཉེས་པ་ཞེས་བྱ་བའི་མིང་ཙམ་དུ་ཕྲད་ཀྱི། ཕམ་འདྲ་དང་ལྟུང་བྱེད་ཉེས་
བྱས་སོགས་ཀྱི་ཐ་སྙད་བྱེད་པ་མ་ཡིན་ནོ། །དེ་འདྲ་བའི་བསྙེན་གནས་ཀྱང་
ལེན་པའི་དུས་ནི། སློབ་དཔོན་བྱང་ཆུབ་བཟང་པོས། ཉིན་དང་མཚན་དུ་
བསྙེན་གནས་ཀྱི་སྡོམ་པ་བརྒྱད་བླང་བར་འདོད་ན། ཉི་མ་འཆར་བའི་སྔོན་དུ་
དེ་བླང་བར་བྱའོ། །ཞེས་གསུངས་པ་ལྟར། བསྡུ་བ་དང་མཛོད་འགྲེལ་གྱི་
དགོངས་པ་ཡང་ཡིན་པས། དེ་རིང་ཉི་མ་མ་ཤར་བའི་གོང་དུ་བླངས་ནས།
སང་ཉི་མ་མ་ཤར་བར་དུ་བསྲུང་བ་དགོས་ཀྱི། ཉི་མ་ཤར་རྗེས་ཟས་ཟོས་ནས་
བླངས་པ་ནི། ལེགས་པར་སྤྱད་པ་ཙམ་དུ་འགྱུར་གྱི་སྡོམ་པ་སྐྱེ་བ་མ་ཡིན་ལ།
འོན་ཀྱང་དེའི་དམིགས་བསལ་དུ་མཛོད་འགྲེལ་ལས། གང་གིས་ཚེས་བརྒྱད་ལ་
རྟག་ཏུ་བསྙེན་གནས་ལ་གནས་པར་བྱའོ་ཞེས་སྔོན་དུ་ཡང་དག་པར་བླངས་་་་
-20-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
པར་བྱས་པ་དེས་ནི། ཟས་ཟོས་ནས་ཀྱང་ནོད་པར་བྱའོ། །ཞེས་གསུངས་ཏེ།
ཟླ་བ་བྱུང་ངོ་ཅོག་གི་ཚེས་བརྒྱད་ལ་བསྲུང་བར་སྔོན་དུ་ཁས་བླངས་པ་ཡིན་ན།
གང་གི་ཚེ་ཟས་མ་ཟོས་གོང་དུ་ཚེས་བརྒྱད་ཡིན་པ་དང་དེ་ལ་བསྙེན་གནས་་
བྱེད་དགོས་པ་བརྗེད་པ་ལས་ཟས་ཟོས་རྗེས་(༡༤ན)དྲན་ན། ཟས་ཟོས་ཟིན་
ནས་བསྲུང་བས་ཀྱང་སྡོམ་པ་ལ་གནས་པར་འགྱུར་རོ་ཞེས་བྱ་བའི་དོན་ཏོ། །
བསྙེན་གནས་ཀྱི་སྡོམ་པ་གཏོང་བའི་ཚུལ་ནི། འཕགས་པ་ཐོགས་མེད་ཀྱིས་
བསྡུ་བར། ཉི་མ་ཤར་བ་དང་། བསམ་པ་ཉམས་པ་དང༌། ཉི་མ་མ་ཤར་གོང་
དུ་ཤི་བ་གསུམ་གྱིས་གཏོང་བར་གསུངས་ཤིང༌། ལོག་ལྟ་སྐྱེས་པ་དང་། བསླབ་
པ་ཕུལ་བ་ནི། བསམ་པ་ཉམས་པས་བསྡུས་པར་བཞེད་པ་ལྟར་རོ། །བསྙེན་
གནས་ཀྱི་སྡོམ་པ་འབོགས་པའི་ཆོ་ག་ནི། འདུལ་བ་ལུང་དང་། འདུལ་བའི་
་གསངས་མངོན་
པ་དང་ས་སྡེ་ནས་ཀྱང་བསྙེན་གནས་ཀྱི་རྣམ་བཞག་ཙམ་མ་གཏོགས།
འབོགས་ཆོག་མ་གསུངས་ཤིང་དགེ་བསྙེན་གྱི་སྡོམ་བརྒྱད་དང་། བྱང་ཆུབ་
བཟང་པོས་ཆོ་ག་དང་རྣམ་གཞག་གསུངས་ཀྱང༌། ཕལ་ཆེན་སྡེ་པའི་ལུགས་སུ་
མངོན་ལ། དེའི་ཕྱིར་ན་ཆོ་ག་ནི། གནས་འཇོག་གི་མདོ་ལས་རྒྱས་པར་
གསུངས་པ་ལས་ཤེས་དགོས་ཀྱང་། མདོའི་ཚིག་ནི་ཡི་གེ་མངས་པས་མ་བྲིས་སོ།
བསྙེན་གནས་ཀྱི་སྡོམ་པའི་རྣམ་པར་བཞག་པ་མདོ་ཙམ་བཤད་ཟིན་ཏོ། །
ད་ནི་དགེ་བསྙེན་གྱི་སྡོམ་པའི་རྣམ་པར་བཞག་པ་མདོ་ཙམ་བརྗོད་པར་་་
བྱ་སྟེ། དེ་ཡང་ཉི་འོག་པ་རྣམས་སྐྱབས་འགྲོ་ཙམ་གྱིས་དགེ་བསྙེན་དུ་འགྱུར་
བར་འདོད་པ་ལ། ཁ་ཆེ་བྱེ་བྲག་སྨྲ་བ་དག །དེ་ནི་མི་འཐད་དེ། དགེ་བསྙེན་གྱི་
སྡོམ་པ་མ་བླངས་པར་དགེ་བསྙེན་དུ་ག་ལ་འགྱུར་ཏེ། དགེ་སློང་གི་སྡོམ་པ་མ་
བླངས་པར་དགེ་སློང་དུ་མི་འགྱུར་བ་བཞིན་ནོ་ཞེས་(༡༤བ) ཟེར་ཏོ། །དེ་ལ
མདོ་སྡེ་ལས། དེ་གཉིས་མི་མཚུངས་པར་བྱས་ནས། སྐྱབས་གསུམ་འཛིན་པ་
21

མཁས་གྲུབ་དགེ་ལེགས་དཔལ་བཟང་གིས་མཛད།
ཙམ་གྱི་དགེ་བསྙེན་ཡོད་ལ། སྐྱབས་གསུམ་འཛིན་པ་ཙམ་གྱི་དགེ་སློང་མེད་
པའི་ཁྱད་པར་ཕྱེ་ནས། སྐྱབས་གསུམ་འཛིན་པ་ཙམ་གྱི་དགེ་བསྙེན་ཡང་
བཞེད་དོ། །ལེན་པའི་ཆོ་ག་ཡང་བྱེ་བྲག་སྨྲ་བའི་ལུགས་ལ། སྐྱབས་སུ་འགྲོ་བའི་
རྗེས་སུ་བདག་ཇི་སྲིད་འཚོའི་བར་དུ་དགེ་བསྙེན་དུ་གཟུང་དུ་གསོལ་ལན་་་་་་་
གསུམ་བཟླས་པས། བཟླས་པ་ཐ་མའི་སྐྱབས་བརྗོད་དང་བདག་བརྗོད་རྫོགས་
པ་ཙམ་གྱི་སྐབས་སུ་སྡོམ་པ་འཐོབ་ལ། བསླབ་པ་བརྗོད་པ་ནི། དེའི་རྗེས་
སུ་ཁས་བླངས་པའི་ཚུལ་གྱིས་ལན་གཅིག་བཟླས་པ། དགེ་ཚུལ་གྱི་སྡོམ་པ་
འབོགས་པ་དང་མཚུངས་པར་འདོད་དེ། མིང་ཆེན་གྱི་མདོ་ལས། མིང་ཆེན་
འདི་ལྟར་ཁྱིམ་པ་གོས་དཀར་པོ་བགོས་པ། སྐྱེས་པ་ཕོའི་དབང་པོ་དང་ལྡན་པ་
གཅིག་སངས་རྒྱས་ལ་སྐྱབས་སུ་འགྲོ། ཆོས་དང་དགེ་འདུན་ལ་སྐྱབས་སུ་འགྲོ་
ཞིང་། བདག་དགེ་བསྙེན་དུ་གཟུང་དུ་གསོལ་ཞེས་ཚིག་ཏུ་སྨྲ་ན་འདི་ཙམ་གྱིས་
དགེ་བསྙེན་དུ་འགྱུར་རོ། །ཞེས་གསུངས་པ་ལ་བརྟེན་པའོ། །གཞན་ཡང་ཁ་ཆེ་
བྱེ་བྲག་ཏུ་སྨྲ་བ་ལྟར་ན་ལེན་པའི་ཚེ་ཡང་དགེ་བསྙེན་གྱི་བསླབ་གཞི། རྩ་བ་
བཞི་དང་ཆང་དང་ལྔ་ཀ་སྤོང་བའི་ཡན་ལག་ཚང་བར་ནོད་དགོས་ཀྱི། མ་ཚང་
ན་སོ་ཐར་རིས་བརྒྱད་དུ་མ་གཏོགས་པར་འདོད་དོ། །མཛོད་ཀྱི་འགྲེལ་བཤད་
ལས། རྣམ་པ་བརྒྱད་མ་གཏོགས་པ་ཞེས་བྱ་བ་ལ། སོ་སོ་ཐར་པའི་སྡོམ་པ་རྣམ་
པ་བརྒྱད་མ་གཏོགས་པ་གཞན་ནི། ཉི་ཚེ་བ་དང་མ་ཚང་བ་ཡང་ཡོད་དོ། །
ཞེས་སོགས་གསུངས་པའི་ཤུགས་ལས་ཤེས་སོ། །འོ་ན། མིང་ཆེན་གྱིས་ཞུས་
པའི་མདོ་ལས། བཙུན་པ་ཇི་ཙམ་(༡༥ན) གྱིས་ན་སྣ་གཅིག་སྤྱོད་པའི་དགེ་
བསྙེན་དུ་འགྱུར་བ་ལགས། ཞེས་སོགས་ཞུས་པའི་ལན་དུ། གཅིག་བསྲུངས་
པས་སྣ་གཅིག །གཉིས་བསྲུངས་པས་ཕྱོགས་གཅིག །གསུམ་མམ་བཞི་བསྲུང་
བ་ཕལ་ཆེར་སྤྱོད་པ། ལྔ་བསྲུང་བ་ཡོངས་སུ་རྫོགས་པར་སྤྱོད་པའི་དགེ་བསྙེན་
དུ་གསུངས་པ་ཇི་ལྟར་དྲང་ཞེ་ན། འདི་ལ་ཁ་ཆེ་བྱེ་བྲག་ཏུ་སྨྲ་བ་ལྟར་ན། སྡོམ་
-22-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
པ་དེ་དག་ཐམས་ཅད་ཀྱིས་འཐོབ་ཀྱང་། གང་བསྲུངས་པ་དེའི་ཆ་ནས་ཚུལ་
ཁྲིམས་དང་ལྡན་པ་དང་། མ་བསྲུངས་པ་དེའི་ཆ་ནས་ཚུལ་ཁྲིམས་འཆལ་བ་
ཡིན་ནོ་ཞེས་ཟེར་ཏོ། །།མཛོད་ལས། དགེ་བསྙེན་ཉིད་དུ་ཁས་བླངས་པས། །
སྡོམ་པ་བསྟེན་པ་དགེ་སློང་བཞིན།།སྣ་གཅིག་སྤྱོད་སོགས་ཇི་ལྟ་བུ།།དེ་བསྲུང་
བ་ལ་གསུངས་ཞེས་གྲག །ཅེས་གསུངས་པ་ལྟར་རོ། །གྲག་ཅེས་པ་ནི།
རངས་པའི་ཚིག་སྟེ། དབྱིག་གཉེན་རང་ལུགས་ལ། སྡོམ་པ་ཐམས་ཅད་བླངས་
ནས། གཅིག་མ་གཏོགས་འཆལ་ན། དེ་ནི་དགེ་བསྙེན་མ་ཡིན་པའི་ཕྱིར། སྣ་
གཅིག་སྤྱོད་པའི་དགེ་བསྙེན་གང་ཡིན་ཞེས་སོགས་ཞུ་བ་ཡང་མི་རིགས་ན།
ལན་ལྟ་སྨོས་ཀྱང་ཅི་དགོས། དེས་ན་དང་པོར་ལེན་པའི་ཚེ་ན་སྣ་གཅིག་དང་
གཉིས་ལ་སོགས་པ་རང་གིས་ཇི་ཙམ་ནུས་པ་དེ་ཙམ་དུ་བླངས་ནས་བསྲུང་བ་་
སྟེ་གཅིག་སྤྱོད་པ། སོགས་ཀྱི་དགེ་བསྙེན་དུ་རིགས་སོ་ཞེས་བཞེད་དོ། །ལེན་
པའི་ཆོ་ག་ལ་ཡང་། དགེ་བསྙན་གྱི་སྡོམ་བརྒྱད་ཀྱི་འགྲེལ་པར། དང་པོར་
སྐྱབས་འགྲོ་ལན་གསུམ། ་ནས་བསླབ་པ་བརྗོད་པ་ལན་གསུམ། དེ་རྗེས་
སྐྱབས་སུ་སོང་ནས་བདག་(༡༥བ)བསླབ་པའི་གནས་ལྔ་བླངས་པའི་དགེ་
བསྙེན་དུ། བདག་སློབ་དཔོན་གྱིས་གཟུང་དུ་གསོལ་ཞེས་འབྱུང་ཞིང་། བརྒྱད་
སྟོང་འགྲེལ་ཆེན་དུ་ཡང་། དགེ་བསྙེན་ནི། སྐྱབས་གསུམ་འཛིན་པ་དང་བསླབ་
པའི་གཞི་ལྔ་ཡོངས་སུ་འཛིན་པའོ། །དགེ་བསྙེན་མ་ཡང་དེ་བཞིན་ཡིན་པའི་
ཕྱིར་རྣམ་པ་གཉིས་ཏེ། སྐྱབས་གསུམ་འཛིན་པའི་དགེ་བསྙེན་དུ་སློབ་དཔོན་
གྱིས་གཟུང་དུ་གསོལ། ཞེས་བྱ་བ་དང་། དེ་བཞིན་དུ་གསུམ་ལ་སྐྱབས་སུ་སོང་
ནས། བསླབ་པའི་གཞི་ལྔ་ཡོངས་སུ་འཛིན་པའི་དགེ་བསྙེན་དུ་སློབ་དཔོན་
གྱིས་གཟུང་དུ་གསོལ། ཞེས་འདུལ་བ་ལས་གཉིས་སུ་སྨྲས་པའི་ཕྱིར་རོ། །ཞེས་
བཤད་དེ། དེ་གཉི་གའང་སྡེ་པ་གཞན་གྱི་འདུལ་བ་ལ་ཡོད་པར་སྣང་གི །གཞི་
ཐམས་ཅད་ཡོད་པར་སྨྲ་བའི་འདུལ་བ་བོད་ན་འགྱུར་བ་གང་ནའང་དེ་འདྲ་་་་
-23-

མཁས་གྲུབ་དགེ་ལེགས་དཔལ་བཟང་གིས་མཛད།
བ་མེད་ལ། སྣ་གཅིག་སྤྱོད་པ་སོགས་ཀྱི་ཐ་སྙད་དང་ཆོ་ག་གསུངས་པའང་མི་
སྣང་ཞིང༌། བླ་མ་དག་ཡོངས་རྫོགས་ཀྱི་དགེ་བསྙེན་གྱི་ཆོ་ག་ཁ་སྤོས་ནས་བྱེད་
མོད། གཞི་ཐམས་ཅད་ཡོད་པར་སྨྲ་བ་དག་སྣ་གཅིག་སྤྱོད་པ་སོགས་ཀྱི་དགེ་
བསྙེན་ཁས་ལེན་མི་ལེན་བརྟགས་ནས་བྱོས་ཤིག །ཡོངས་རྫོགས་སོགས་ཀྱི་དགེ་
བསྙེན་རྣམས་ཀྱི་གསོ་སྦྱོང་ནི། བསྙེན་གནས་ཡིན་པར་གསུངས་པས། དགེ་
བསྙེན་རྣམས་ཀྱིས་ཀྱང་ཉ་སྟོང་ཚེས་བརྒྱད་ལ་ཡན་ལག་བརྒྱད་དང་ལྡན་པའི་
གསོ་སྦྱོང་ལ་གནས་པར་བྱ་དགོས་ལ། དགེ་བསྙེན་གྱི་སྡོམ་པ་དང་འགལ་བའི་
ལྟུང་བ་ཕྲ་རགས་ནི། བསྙེན་གནས་དང་ཆོས་མཚུངས་ཤིང་། འདི་ཇི་སྲིད་
འཚོའི་སྡོམ་པ་ཡིན་པས་གཏོང་བའི་རྣམ་གཞག་ཕལ་ཆེར་རབ་བྱུང་གི་སྡོམ་་་་་
པ་དང་མཚུངས་པས་འོག་ཏུ་བཤད་པ་(༡༦ན)ལས་ཤེས་པར་ནུས་སོ། །དེ་
ལྟར་ན་དགེ་བསྙེན་གྱི་སྡོམ་པའི་རྣམ་པར་བཞག་པ་ཅུང་ཟད་མདོར་སྨོས་པ་་་
ཙམ་ཞིག་བརྗོད་ཟིན་ཏོ། །
ད་ནི་རབ་ཏུ་བྱུང་བའི་སྡོམ་པ་ཚིག་སྔ་ཕྱི་དག་གི་རྣམ་པར་བཞག་པ་ཆེ་་་
ལོང་ཙམ་ཞིག་བརྗོད་པར་བྱའོ། །འདི་ལ་གསུམ། མ་ཐོབ་པ་ཐོབ་པར་བྱེད་པ།
ཐོབ་པ་མི་ཉམས་པར་བསྲུང་བ། ཉམས་ན་ཕྱིར་བཅོས་ཚུལ་ལོ། །དང་པོ་ནི།
དགེ་ཚུལ་དང་བསྙེན་པར་རྫོགས་པའི་སྡོམ་པ་གཉི་གའང་འགལ་རྐྱེན་བར་་་་་
ཆད་བཞི་སྤངས་ཤིང་མཐུན་རྐྱེན་ལྔ་ཚང་བ་ལས་སྐྱེ་དགོས་སོ། །འགལ་རྐྱེན་
བར་ཆད་བཞི་ནི། སྡོམ་པ་གནས་པ་དང༌། མཛེས་པ་དང་། ཁྱད་པར་དུ་
འགྱུར་བ་དང་། སྐྱེ་བ་ལ་བར་དུ་གཅོད་པའོ། །དེ་ལ་བུ་ལོན་ཆགས་པ་དང་།
བྲན་དང་། ཕ་མས་མ་གནང་བ་དང་། རྒྱལ་པོས་མ་གནང་བ་ལ་སོགས་པ་ནི།
གནས་པ་ལ་བར་དུ་གཅོད་པ་སྟེ། སྡོམ་པ་སྐྱེས་སུ་ཟིན་ཀྱང་། བར་ཆད་དེ་
དག་གི་དབང་གིས་ཡུན་རིང་དུ་མི་གནས་པར་འབབ་དགོས་པ་སོགས་ཀྱི་རྒྱུ་་་
བྱེད་པའི་ཕྱིར་རོ། །སྐྱེ་བ་ཙམ་ནས་སྐྲ་སེར་པོ་དང་སེར་སྐྱར་འདུག་པ་སོགས་
-24-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ལུང་དང་མདོ་ལ་སོགས་པ་དག་ལས་རྒྱ་ཆེར་གསུངས་པ་རྣམས་ནི། མཛེས་པ་
ལ་བར་དུ་གཅོད་པ་སྟེ། སྡོམ་པ་སྐྱེས་སུ་ཟིན་ཀྱང་། ལུས་བྱད་མི་སྡུག་པ་
སོགས་ཀྱི་རྐྱེན་གྱིས་ཁྱིམ་པ་དག་བསྟན་པ་ལ་མ་དད་པའི་རྒྱུ་བྱེད་པའི་ཕྱིར་རོ།
དེ་ཡང་ལུས་ལ་མི་མཛེས་པའི་བར་ཆད་དང་ལྡན་ཀྱང་རབ་ཏུ་བྱུང་ན་བསྟན་་
པ་ལ་ཕན་པ་སོགས་ཀྱི་དགོས་པ་ཁྱད་པར་ཅན་ཡོད་ན་རབ་ཏུ་བྱུང་བ་ལ་
ཉེས་པ་མེད་དེ། མེ་ཏོག་ཕྲེང་རྒྱུད་ལས། དེ་དག་དགེ་རྒྱུན་མེད་མིན་ཞིང་། །
ཐར་པའང་མི་འདོད་མེད་མིན་མོད། །(༡༦བ)གཅིག་ཏུ་བསྟན་ལ་སྐྱེ་བོ་ཡིས །
ཐོས་ན་སྐྱོན་དུ་བལྟ་ཕྱིར་བཀག །བསམ་དང་རྗེས་ཀྱི་བསམ་ཤེས་ཤིང་། །
འདོན་ཤེས་ཡེ་ཤེས་ཐོབ་པ་ནི།།མཐུ་ཡིས་འཇིག་རྟེན་འཛིན་བྱེད་ཕྱིར། །རབ་
ཏུ་འབྱིན་ལ་ཉེས་པ་མེད། །ཅེས་གསུངས་པ་ལྟར་རོ། །ན་བ་སོགས་ནི། ཁྱད་
པར་དུ་འགྱུར་བའི་བར་ཆད་དེ། སྡོམ་པ་སྐྱེས་སུ་ཟིན་ཀྱང་། ནད་ཀྱི་དབང་
གིས་བསླབ་པ་སོགས་ལ་སྦྱོར་མི་བཟོད་པས་ཡོན་ཏན་གོང་ནས་གོང་དུ་ཁྱད་་་
པར་དུ་འགྱུར་བའི་གེགས་བྱེད་པའི་ཕྱིར་རོ། །སྐྱེ་བའི་བར་ཆད་ནི། མཚམས་
མེད་པ་བྱས་པ་དང་། ཟ་མ་དང་། མ་ནིང་དང་། སྤྲུལ་པ་ལ་སོགས་པ་
དང་། བྱང་གི་སྒྲ་མི་སྙན་པ་ལ་སོགས་པ་འགྲོ་བ་རིགས་མི་མཐུན་དང་། རྣམ་
སྨིན་གྱི་སྒྲིབ་པ་ཅན་ལ་སོགས་པ་ནི། ད་ལྟ་འབྱུང་རིང་ཞིང་མཚམས་མེད་བྱས་
པ་འབྱུང་སྲིད་ཀྱང་། དེ་ནི་དགག་བྱ་ཆེ་བར་ཅུང་ཟད་ཤེས་སླ་བར་འདུག་
ནའང་། བར་ཆད་གང་དང་ལྡན་ན་སྡོམ་པ་སྐྱེ་མི་སྲིད་པའི་བར་ཆད་ཆེས་
ཤིན་ཏུ་འབྱུང་ཉེ་བ་དག་ལ་བར་ཆད་དུ་མི་འཛིན་ཞིང་། བར་ཆད་མ་ཡིན་པ་
ལ་ཡིན་པར་བཟུངས་ནས། སྡོམ་པ་འབོགས་པའི་གཟུགས་བརྙན་ཙམ་མ་
གཏོགས། སྡོམ་པ་སྐྱེ་ངེས་པ་ཉིན་མོའི་སྐར་མ་ལྟར་གྱུར་ནས། བསྟན་པའི་
རྩ་བ་རྨང་ནས་འདོན་པ་དུ་མ་ཞིག་སྣང་བ་འདི་ལྟ་སྟེ། ཕམ་པ་བཞི་འཆབ་
སེམས་སྐྱེས་པ་གང་ཡང་རུང་བ་དག་གིས། རྒྱུད་ལ་གོས་ན་ཚེ་དེ་ལ་སྡོམ་པའི་
-25-

མཁས་གྲུབ་དགེ་ལེགས་དཔལ་བཟང་གིས་མཛད།
སྐལ་བ་མེད་པ་ཡིན་ཏེ། རྒྱ་ཆེར་འགྲེལ་ལས། ཕམ་པར་གྱུར་པ་བཞི་ལས་ལྟུང་
བ་གང་ཡང་རུང་བ་ཞིག་བྱུང་བ་མ་ཡིན་ནམ། ཞེས་བྱ་བ་ཡང་། རབ་ཏུ་
བྱུང་བའི་ཕྱིར་ཉེ་བར་འོངས་པ་ལ་ཁྱོད་ཕམ་པར་གྱུར་པ་བཞི་ལས། གང་ཡང་
རུང་བ་ཞིག་བྱུང་བ་(༡༧ན)མ་ཡིན་ནམ་ཞེས་དྲི་བར་བྱ་ཞེས་བྱ་བ་ལ་སོགས་་་་
པ་བརྗོད་པར་བྱའོ། །གང་ཡང་རུང་བ་གཅིག་ཅེས་སྨྲས་པས་ནི། གཅིག་གིས་
ཀྱང་སྐྱེ་བའི་ཆོས་ཉིད་མེད་པ་ཡིན་ནོ་ཞེས་བྱ་བར་སྟོན་ཏོ། །ཞེས་གསུངས་
པ་ལྟར་རོ། །དེས་ན་ད་ལྟ་མི་ཚངས་པར་སྤྱོད་པའམ་མ་བྱིན་པར་ལེན་པ་
སོགས་འཆབ་ཅིང་གསོད་སེམས་སྐྱེས་པ་རྒྱུད་ལ་བྱུང་བཞིན་དུ་སླར་ཡང་རབ་
ཏུ་བྱུང་བ་དང་བསྙེན་པར་རྫོགས་པར་བྱེད་པ་ཆེས་མང་པོ་ཞིག་གིས་ཕྱོགས་་་་
ཀུན་ཏུ་གང་མོད། དེ་དག་ལ་སྡོམ་པ་ཕྲ་མོ་ཙམ་ཡང་སྐྱེ་བ་སྲིད་པ་མ་ཡིན་ནོ། །
དེའི་ཕྱིར། དེ་འདྲ་བ་ཕམ་པ་འཆབ་བཅས་ཀྱིས་ཉམས་བཞིན་དུ་སླར་ཡང་
བསྙེན་པར་རྫོགས་པའི་གཟུགས་བླངས་ནས། དེས་གང་ཟག་གཞན་རབ་བྱུང་
བསྙེན་རྫོགས་ཀྱི་མཁན་སློབ་དང་ལས་ཀྱི་ཁ་སྐོང་བྱེད་པ་དང་། དེ་ཉིད་སྔར་
ཕམ་པར་བྱུང་ཞིང་ཉམས་པར་བསྒྲུབ་བྱ་ཁོ་རང་ཉིད་ཀྱིས་ཀྱང་ངེས་བཞིན་་་་་
དུ་འཛེམ་མེད་དུ་འཇུག་པ་དུ་མ་ཞིག་སྣང་བ་དེ་དག་གིས་མཁན་སློབ་བྱས་པ་
དང་ལས་ཀྱི་ཁ་སྐོང་བྱས་པའི་དགེ་ཚུལ་དང་བསྙེན་རྫོགས་ཀྱི་ཆོ་ག་ཇི་སྙེད་་་་་
ཅིག་བྱས་པ་ཐམས་ཅད་ལ་སྡོམ་པ་མི་སྐྱེ་བར་ངེས་པས། རབ་བྱུང་བསྙེན་
རྫོགས་ཀྱི་གཟུགས་བརྙན་ཙམ་མ་གཏོགས་སྡོམ་པ་མེད་པ་འབའ་ཞིག་གིས་ས་
ཕྱོགས་གང་བར་བྱེད་པའི་སྦྱོར་བ་ལ་ཞུགས་པ། མཁན་སློབ་དང་དད་དགེ་
བར་ཐ་སྙད་བཏགས་པ་དུ་མ་ཞིག་སྣང་བ་ནི། སངས་རྒྱས་ཀྱི་བསྟན་པ་ལྷག་
མ་མེད་པར་འཇོམས་པ་ཆོམ་རྐུན་ཡིན་པར་བྱོས་ཤིག །དེ་ཡང་སྔར་ཕམ་པས་
ཉམས་པ་ལ་བསྒྲུབ་བྱ་རང་ཉིད་ཀྱིས་ཀྱང་ཉམས་པར་(༡༧བ)ཤེས་ན་མི་སྐྱེ་བ་
ཡིན་གྱི། མཁན་པོ་ཉམས་པ་ཡིན་ཀྱང་། བསྒྲུབ་བྱས་རྣམ་དག་ཏུ་ཡིད་ཆེས་ན་
-26-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ནི། སྐྱེ་བ་ཡིན་ནོ། །དེའི་ཕྱིར་འདུལ་བའི་མདོ་ལས། དགེ་སློང་ཉིད་མ་ཡིན་
པར་ཤེས་ན་ནི། མི་སྐྱེའོ། །ཞེས་པའི་རྒྱ་ཆེར་འགྲེལ་ལས། ཡང་དག་པར་ལེན་
པར་བྱེད་པས་མཁན་པོ་དེ་བསྙེན་པར་མ་རྫོགས་པ་ཉིད་དམ། ཉམས་པ་ཉིད་
ཡིན་པས་དགེ་སློང་ཉིད་མ་ཡིན་པར་ཤེས་ན་ནི། མཁན་པོ་དང་ལྡན་པའི་སྡོམ་
པ་མི་སྐྱེ་བ་ཁོ་ནའོ། །ཞེས་གསུངས་ལ། མཁན་པོ་དང་ལྡན་པའི་ཞེས་སྨོས་པ་
ནི། མཁན་པོ་མེད་པར་ཡང་སྡོམ་པ་སྐྱེ་བ་ཡོད་པས་དེ་ལས་ཁྱད་པར་དུ་བྱ་
བའི་ཕྱིར་ཏེ། མདོར་ན་མཁན་པོ་ཡོད་ཅིང་དེ་ཡང་སྔར་ཉམས་པ་ཡིན་པ་
དང་། རབ་བྱུང་བསྙེན་རྫོགས་བྱེད་པ་དེས་ཀྱང་མཁན་པོའམ། སློབ་དཔོན་
ནམ། དད་དགེ་བ་དེ་སྔར་ཉམས་པ་ཡིན་པར་ངེས་སམ་ཡིད་གཉིས་ཟ་ན་སྡོམ་
པ་གཏན་ནས་མི་སྐྱེ་བ་ཡིན་ནོ། །གཞན་ཡང༌། དགེ་ཚུལ་དང་བསྙེན་རྫོགས་
གང་ཡིན་ཀྱང་། སྡོམ་པ་ལེན་པའི་ཚེ་རང་རང་གི་བསླབ་བྱ་ལ་ལྟོས་པའི་ངེས་
པ་ལྔ་དང་བྲལ་བ་ཞིག་དགོས་ཀྱི། ངེས་པ་ལྔ་པོ་གང་ཡང་རུང་བ་ཞིག་དང་མ་
བྲལ་ན་ཡང་སྡོམ་པ་མི་སྐྱེའོ། །དེ་ཡང་སྡོམ་པ་ལེན་པ་ན།། ལེན་པ་པོ་དེའི་རྒྱུད་
ལ། སྲོག་གཅོད་པའམ། མི་ཚངས་པར་སྤྱོད་པ་ལ་སོགས་པ་རྣམས་སེམས་ཅན་
འདི་དང་འདི་འདྲ་བའི་སྲོག་གཅོད་རྒྱུ་བྱུང་ན་ནི་གཅོད་ལ་གཞན་གྱི་ནི་མི་་་་་
གཅོད་དོ་སྙམ་པ་ལ་སོགས་པའི་སེམས་ཅན་ངེས་པ་དང་། རྒྱལ་སྲིད་དང་ནོར་
བུ་སོགས་འདི་དང་འདི་འདྲ་མ་བྱིན་པར་ལེན་ལ་དེ་ལས་གཞན་པ་མི་ལེན་་་་་
སྙམ་པ་ལྟ་བུ་ཡུལ་ངེས་པ་དང་། སྐྱིད་བྱེད་པའི་ཚེ་ཆང་(༡༨ན)དང་ཕྱི་དྲོའི་ཁ་
ཟས་སོགས་མི་སྤོང་ལ། དེ་ལས་གཞན་པའི་ཚེ་སྤོང་ངོ་སྙམ་པ་ལྟ་བུ་ཚེ་ངེས་པ་
དང་། ལོའམ་ཟླ་བ་གཅིག་ཙམ་དུ་སྤོང་གི །དེ་ཕན་ཆད་དུ་མི་སྤོང་སྙམ་པ་ལྟ་
བུ་དུས་ངེས་པ་དང་། དགེ་ཚུལ་དང་དགེ་སློང་རང་རང་གི་བསླབ་བྱ་ཇི་སྙེད་
ཅིག་ཡོད་པ་དེ་དག་ལས་རྩ་བ་བཞི་ལ་སོགས་པ་འདི་དང་འདི་དག་སྤོང་གི །
ཕྱི་དྲོའི་ཁ་ཟས་དང་ནུབ་ལྷག་ལ་སོགས་པ་འདི་དང་འདི་མི་སྤོང་སྙམ་པ་ཡན་
-27-

མཁས་གྲུབ་དགེ་ལེགས་དཔལ་བཟང་གིས་མཛད།
ལག་ངེས་པ་སྟེ། ངེས་པ་ལྔ་པོ་དེ་དག་གང་རུང་གཅིག་དང་མ་བྲལ་ན་ཡང་
སྡིག་པའི་སེམས་དང་མ་བྲལ་ཞིང་། མི་མཐུན་པའི་སེམས་དང་ལྡན་པས་སྡོམ་
པ་མི་སྐྱེ་བར་མཛོད་འགྲེལ་སོགས་ལས་གསུངས་སོ། །དེ་བས་ན་སྡོམ་པ་ལེན་
པའི་གོང་ནས། རབ་བྱུང་བྱས་པའི་རྗེས་སུ་ཞག་བདུན་ནམ་ཟླ་བ་གཅིག་གི་
བར་དུ་ཕྱི་དྲོའི་ཁ་ཟས་དང་ཆང་ལ་སོགས་པ་སྤངས་ནས། དེ་ཕྱིན་ཆད་ཅི་
དགར་བཞུགས་པས་ཆོག་པའི་བརྡ་བློ་ལ་ངེས་ཟིན་པ་བྱས་ནས། དོན་དེ་ཉིད་
ཡིད་ལ་བཞག་སྟེ་རབ་བྱུང་བྱེད་པ་ལྟ་བུ་དང་། སློབ་གཉེར་བྱེད་དགོས་པའམ།
ལུས་ལ་ནད་ལ་སོགས་པའི་རྐྱེན་ཡོད་པའམ། སྒྲུབ་པ་ཤ་སྟག་བྱེད་པའམ། ན་
སོ་རྒན་པོར་གྱུར་པའམ། ད་དུང་གཞོན་ཆེས་པས་དཀའ་སྤྱད་མི་བཟོད་པ་ལ་
སོགས་པའི་དབང་གིས་བསླབ་བྱའི་གནས་ཕྲ་བ་རྣམས་ལ་བསླབ་པར་མི་ནུས་
ཀྱི། འོན་ཀྱང་རྩ་བ་བཞིའི་ཉེས་པས་མ་གོས་པ་གཅིག་བྱའོ་ཞེས་སྔོན་དུ་ཡིད་
ལ་བཞག་ནས་སྡོམ་པ་ལེན་པར་བྱེད་པ་དག་ལ་ནི་དགེ་ཚུལ་དང་དགེ་སློང་གི་
སྡོམ་པ་གང་ཡིན་ཀྱང་མི་སྐྱེ་བར་ངེས་ཏེ། དུས་ངེས་པ་དང་ཡན་ལག་ངེས་པ་
དང་མ་བྲལ་བའི་ཕྱིར་རོ། །དེང་སང་(༡༨བ)བླུན་པོ་སྙིང་ཁམས་ཅན་ཁ་ཅིག་
རབ་བྱུང་བསྙེན་རྫོགས་བྱེད་པ་པོ་དེ་ལ་མཁན་སློབ་དེ་དང་དེས། རབ་བྱུང་
བསྙེན་རྫོགས་བྱས་ཟིན་ནས་ཞག་བདུན་ལ་སོགས་པ་འདས་པ་ན། ཆེད་དུ་
གཉེར་ནས་ཕྱི་དྲོའི་ཁ་ཟས་དང་ཆང་གི་བཏུང་བ་བྱིན་ཏེ། དེ་ཕྱིན་ཆད་ཆང་
དང་ཕྱི་དྲོའི་ཁ་ཟས་འཛེམ་མེད་དུ་སྤྱད་པས་ཆོག་པའི་གནང་བ་སྟེར་བར་་་
བྱེད་ཅིང༌། དེ་འདྲ་བ་དེ་ལ་མཁན་སློབ་ཀྱིས་བཀའ་འགྲོལ་བ་ཞེས་ཟེར་བབ་ནི།
རྒྱལ་པོ་གླང་དར་མས་བསྟན་པ་བསྣུབས་པའི་ཚེ་ན། ལྷ་ས་སོགས་ན་མིང་
གནས་བརྟན་སོགས་སུ་བཏགས་པ་རྣམས་ཀྱིས་དབྱར་ཟླ་བ་གསུམ་དུ་རྩ་བཞི་
བསྲུང་ཞིང་། དགག་དབྱེ་བྱས་ཟེར་ནས་དེ་ཕྱིན་ཆད་མི་བསྲུང་བའི་ཆོས་ལོག་
སྤྱོད་པ་ཞིག་བྱུང་སྟེ། དེ་དང་ཚུལ་མཚུངས་པའི་ཆོས་ལོག་བློས་མི་འཁྱུད་པ་
-28-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཡིན་པས། མཁན་པོ་དང་སློབ་དཔོན་དེ་དག་སློབ་མ་དང་བཅས་པ་དམྱལ་བ་
མི་བཟད་པ་ཉམས་སུ་མྱོང་ངེས་ཀྱི་ལས་ལ་གནས་ནས་སངས་རྒྱས་ཀྱི་བསྟན་
པ་ཆེས་ཆེར་ཉམས་པའི་བདུད་ཀྱི་དཔུང་ཡིན་པར་ཤེས་པར་བྱ་སྟེ། མཁན་
པོས་རབ་ཏུ་ཕྱུང་ཞིང་བསྙེན་པར་རྫོགས་པར་བསྒྲུབས་ནས འདུལ་བ་ནས་
ཇི་ལྟར་གསུངས་པའི་བསླབ་པའི་གནས་དག་ལ་ཚུལ་བཞིན་དུ་སློབ་པ་ལ་མ་་་
སྦྱར་ན། ར
ཆེས་ཆེ་བར་གསུངས་ན། བསླབ་བྱ་ལས་འགལ་བར་སྤྱོད་པའི་གནང་བ་བྱིན་
ན་ཅིར་འགྱུར། བསླབ་བྱ་དེ་དང་དེ་ལས་འདས་ཀྱང་ལྟུང་བ་འབྱུང་མི་འབྱུང་
གི་གནང་བཀག་རང་དགར་ལུང་སྦྱིན་པ་ནི། རྫོགས་པའི་སངས་རྒྱས་ཉག་
གཅིག་མ་གཏོགས་དགྲ་བཅོམ་པ་རི་བོ་ལྟ་བུ་དག་ལ་ཡང་དེ་འདྲ་བའི་གནང་་
བ་སྦྱིན་པའི་ནུས་པ་མེད་ན་བླུན་པོ་(༡༩ན)ལུག་ལྟར་ལྐུགས་པ་དག་རང་་
དགར་བསླབ་པའི་གནང་བཀག་བྱེད་པ་ལ་དབང་བ་ལྟ་ཅི་སྨོས། དེའི་ཕྱིར་
བསྟན་པ་ལ་གཅེས་པར་འཛིན་པ་དག་གིས་ཆོས་ལོག་དེ་འདྲ་བ་དག་འབད་
པས་དགག་པར་བྱ་བ་ཁོ་ན་ཡིན་ནོ། །གཞན་ཡང་རྐུ་ཐབས་སུ་གནས་པ་ཞེས་
བྱ་བ་ཡང་སྡོམ་པ་སྐྱེ་བའི་བར་ཆད་ཡིན་ལ། དེ་ནི་རང་ལ་བསྙེན་པར་རྫོགས་
པའི་ཆོ་ག་མ་བྱས་པ་ཉིད་དམ་མ་ཆགས་པ་ཉིད་དུ་ཤེས་ལ། དེ་ལྟར་ཤེས་ནས་
ཀྱང་དགེ་འདུན་གྱི་གསོ་སྦྱོང་ལ་སོགས་པ་ལས་བརྒྱ་རྩ་གཅིག་གང་ཡང་རུང་་་
བའམ། ལས་དངོས་མ་ཡིན་ཀྱང་དགེ་འདུན་ལ་རབ་བྱུང་ཞུ་བ་སོགས་ཀྱི་བྱ་བ་
སྒྲུབ་པའི་ཞུ་བ་པོའམ། ཞུ་བའི་ཡུལ་གྱི་གྲལ་དུ་འཁོད་པ་སོགས་ཀྱི་སྒོ་ནས་
ལས་དང་བྱ་བ་དེ་ལྟ་བུ་ལན་གཉིས་ཡན་ཆད་ཉམས་སུ་མྱོང་ན་རྐུ་ཐབས་སུ་་་་
གནས་པ་ཡིན་ཏེ། མདོ་རྩ་ལས། རྐུ་ཐབས་སུ་གནས་པའོ། །བསྙེན་པར་རྫོགས་
པའི་ཆོ་ག་མ་བྱས་པ་ཉིད་དམ་མ་ཆགས་པ་ཉིད་དུ་ཤེས་ལ་ལན་གཉིས་དགེ་་་་
འདུན་དང་ལྷན་ཅིག་ལས་ཉམས་སུ་མྱོང་བར་གྱུར་པ་ཉིད་ན་དེ་ཉིད་ཡིན་ནོ།།
-29-www

མཁས་གྲུབ་དགེ་ལེགས་དཔལ་བཟང་གིས་མཛད།
ཞེས་དང༌། དེའི་རྒྱ་ཆེར་འགྲེལ་ལས། ལས་ཞེས་སྨྲོས་པ་ནི། མཚོན་པ་ཁོ་ནའི་
ཕྱིར་ཡིན་ཏེ། བསྙེན་པར་མ་རྫོགས་པས་བྱ་བ་མ་ཡིན་པ་དགེ་འདུན་ལ་རག་
ལས་པ། དཔེར་ན་རབ་ཏུ་འབྱུང་བ་ཞུ་བ་ལ་སོགས་པ་གང་ཡིན་པ་དེ་ཉམས་
སུ་མྱོང་བར་གྱུར་ན་ཡང་རྐུ་ཐབས་སུ་གནས་པ་ཡིན་ནོ། །ཞེས་འབྱུང་བས་སོ།།
ཚུལ་འདི་ནི། དགེ་ཚུལ་ལ་ཡང་མཚུངས་པས་གནས་འདི་ཉིད་ལ་གཟབ་པར་
བྱ་དགོས་སོ། །མུ་སྟེགས་ཅན་ཞུགས་པ་ལ་ཚུལ་གཉིས་(༡༩བ)བཤད་པའི་དང་
པོ་ནི། རབ་ཏུ་བྱུང་བ་འདི་ཡང་དག་པར་བླངས་པ། ལྟ་བ་དེ་དང་ལྡན་པ།
ཆོས་གོས་འདི་བོར་ནས་རྒྱལ་མཚན་དེས་དེར་སྐྱ་རེངས་ཤར་ན་དེ་ཉིད་ཡིན་་་
ནོ། །ཞེས་གསུངས་པ་ནི། ཅུང་ཟད་ད་ལྟ་འབྱུང་རིང་ཡང་། དེ་ལྟར་མ་བྱས་པ་
ཡང་རྐུ་ཐབས་སུ་གནས་པ་དང་འདྲའོ། །ཞེས་གསུངས་པའི་དོན། མུ་སྟེགས་
དངོས་སམ། དེ་འདྲ་བ་བོན་ལྟ་བུའི་ལྟ་བ་ཕྱོགས་དེ་ལ་མོས་པ་མ་དོར་བཞིན་
དུ་དགེ་འདུན་གྱི་བྱ་བ་གོང་དུ་བཤད་པ་ལྟ་བུ་ལན་གཉིས་ཉམས་སུ་མྱོང་ན་་་་
མུ་སྟེགས་ཅན་ཞུགས་པ་ཡིན་པས་སྡོམ་པ་སྐྱེར་མི་རུང་བའི་ཆོས་ཅན་ཡིན་ནོ། །
མངལ་བཤོལ་གཉི་ག་དང་བཅས་པའི་ལོ་ཉི་ཤུ་མ་ལོན་པ་ཡང་བསྙེན་རྫོགས་་་
ཀྱི་སྡོམ་པ་སྐྱེ་བའི་བར་ཆད་དུ་གསུངས་པ་ལ། དངོས་པོ་ལ་མ་ལོན་ཀྱང་
བསྒྲུབ་བྱ་ཁོ་རང་གིས་ལོན་པར་འདུ་ཤེས་ན་ནི། སྡོམ་པ་སྐྱེ་ལ། སྡོམ་པ་སྐྱེས་
ཟིན་པའི་རྗེས་སུ་མ་ལོན་པར་བསྙེན་རྫོགས་བྱས་པ་ཉིད་དུ་ཕྱིས་ངེས་ན། ངེས་
པ་དེ་སྐྱེས་པའི་ཚེ་ན་ཡང་ད་དུང་ལོ་ཉི་ཤུ་མ་ལོན་ན་སྔར་སྡོམ་པ་སྐྱེས་པ་དེ་་་་
འཇིག་ཅིང་། སྔར་བསྙེན་རྫོགས་བྱེད་པའི་ཚེ་མ་ལོན་པ་ལ་ལོན་པར་འཁྲུལ་
ནས་བྱས་པ། དུས་ཀྱིས་ལོ་ཉི་ཤུ་ལོན་པའི་རྗེས་སུ་སྔར་མ་ལོན་པ་ལ་བསྙེན་
རྫོགས་བྱས་པར་ངེས་ཀྱང་སྡོམ་པ་སྔར་སྐྱེས་པ་མི་འཇིག་གོ །ཚུལ་འདིས་ནི།
ལོ་བདུན་མ་ལོན་པར་རབ་བྱུང་བྱས་པ་ལ་ཡང་ཤེས་པར་བྱའོ། །སྐྱེ་བའི་བར་
ཆད་གཞན་རྣམས་ནི། འཁྲུལ་བའི་གཞི་ཆུང་བར་འདུག་པས་འདིར་མ་བྲིས་
-30-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
སོ། །མཐུན་རྐྱེན་ལྔ་ནི། ཡུལ་དང་། རྒྱུད་དང་། རྟགས་དང་། བསམ་པ་དང་།
ཆོ་ག་མཐུན་པའི་རྐྱེན་ནོ། །ཡུལ་ནི། སངས་རྒྱས་སྟོན་པའི་(༢༠ན)སྐུ་གཟུགས་
བཞུགས་པ། ཆོ་ག་བསླབ་པ་ལ་ནན་ཏན་བྱེད་པ་དང་ལས་ཀྱི་ཆོ་ག་ཡོད་པ།
དམ་པའི་ཆོས་མ་ནུབ་པ། དགེ་ཚུལ་གྱི་སྡོམ་པ་གང་ཟག་ལས་སྐྱེ་ཞིང་དགེ་
འདུན་ལས་སྐྱེ་བ་མ་ཡིན་ཀྱང་ཞུ་བའི་ཡུལ་དགེ་འདུན་དུ་ལོངས་པ་དགོས་་
ཤིང་། དགེ་ཚུལ་དང་དགེ་སློང་གཉིས་ཀ་ལ་ཡང་ཉེས་མེད་ཀྱི་སྡོམ་པ་སྐྱེ་བ་ལ་
མཁན་སློབ་མཚན་ཉིད་དང་ལྡན་པ་དགོས་ལ། དེ་ལ་མཁན་པོ་ནི། བསྙེན་
པར་རྫོགས་ནས་ལོ་བཅུ་བར་མ་ཆད་དུ་ལོན་ཞིང་། འདུལ་བའི་ཚིག་དོན་ལ་
མཁས་པ། ཁ་སྐོང་གི་ཆོས་བཅུ་གསུམ་དང་ལྡན་པ། ལྔ་ཕྲུགས་ཉི་ཤུ་རྩ་
གཅིག་ལས་གང་ཡང་རུང་བ་དང་ལྡན་པ་དགོས་ཤིང་། ལོ་བཅུ་ལོན་པ་དང་
འདུལ་བ་ལ་མཁས་པ་གཉིས་ལྔ་ཕྲུགས་དང་པོའི་ཡན་ལག་ཡིན་ལ། དེ་གཉིས་
ནི། འདིའི་བར་བྱ་བ་མ་ཡིན་པའི་མཁན་པོའི་མཚན་ཉིད་ཀྱི་ཡན་ལག་ཏུ་
གསུངས་ཏེ། རྒྱ་ཆེར་འགྲེལ་ལས། གང་ལ་ལོ་བཅུ་ལོན་པ་ཉིད་དང་འདུལ་བ་
ཡ་
ལ་གནས་པའི་དོན་ཉིད་གཉིས་པོ་དེ་དག་ཡོད་པ་དེས་ནི། མཁན་པོ་ཉིད་ལ་
སོགས་པ་གསུམ་པོ་དག་བྱ་སྟེ། འདི་ལྟར་དེ་ནི། མཁན་པོ་ཉིད་ལ་སོགས་པ་
དག་གི་གཙོ་བོའི་རྒྱུ་ཡིན་པའི་ཕྱིར་རོ། །སློབ་པ་ཉིད་ལ་སོགས་པའི་ཡན་ལག་
ལྷག་མ་ནི། བྱེ་བྲག་ཏུ་གྱུར་པ་ཉིད་ཡིན་ཏེ། དེ་མེད་ཀྱང་མཁན་པོ་ཉིད་ལ་
སོགས་པའི་རྒྱུར་རུང་བས། དེའི་ཕྱིར་ལོ་བཅུ་ལོན་པ་ཉིད་དང་འདུལ་བ་ལ་
གནས་པའི་དོན་ཉིད་ནི། འདའ་བར་བྱ་བ་མ་ཡིན་པའི་ཡན་ལག་ཡིན་ནོ། །
ཞེས་གསུངས་པས་སོ། །དེས་ན་ཡན་ལག་གཉིས་པོ་དེ་མ་ཚང་ན་མཁན་པོ་
དང་གནས་ཀྱི་སློབ་དཔོན་བྱར་མི་རུང་ཞིང་། རང་ཡང་(༢༠བ)གནས་ཀྱི་སློབ་
དཔོན་ལ་མ་བརྟེན་པར་འདུག་ཏུ་མི་རུང་བར་གསུངས་པས། འདུལ་བའི་
ཚིག་དོན་ལ་མཁས་པ་ལྟ་ཅི་སྨོས། བསླབ་བྱའི་གནས་རགས་ཙམ་གྱི་རྐང་
་།།31མ་་་་

མཁས་གྲུབ་དགེ་ལེགས་དཔལ་བཟང་གིས་མཛད།
གྲངས་ཡང་མ་ཐོས་པ་དག་གིས་རབ་བྱུང་བསྙེན་རྫོགས་ཀྱི་མཁན་པོ་བྱེད་པ་་་
ནི། རང་གཞན་གཉིས་ཀ་ཕུང་བར་བྱེད་པ་ཡིན་ལ། དགེ་ཚུལ་གྱིས་ཀྱང་
མཁན་པོ་བྱེད་པ་སྣང་མོད། དེ་འདྲ་བ་ནི། སངས་རྒྱས་ཀྱི་བསྟན་པ་བཤིག་
པར་བྱེད་པའི་བླུན་པོ་སྙིང་ཁམས་ཅན་དག་གི་ལོག་པའི་སྦྱོར་བ་སྟེ། མཁན་པོ་
དེས་སྔར་བསྙེན་རྫོགས་མ་བྱས་པར་བསྒྲུབ་བྱས་ངེས་ན་བསྒྲུབ་བྱ་དེ་དག་གི་་་
རྒྱུད་ལ་སྡོམ་པ་གཏན་ནས་མི་སྐྱེ་བ་ཡིན་ནོ། །སློབ་དཔོན་གསུམ་ཀ་ཐ་སྙད་
གསུམ་ལྡན། གཟུགས་གཞན་དུ་བསྒྱུར་བ་དང་མི་སྣང་བར་བྱས་པ་མ་ཡིན་པ།
ཁ་སྐོང་གི་ཆོས་བཅུ་གསུམ་དང་ལྡན་ཞིང་། དགེ་ཚུལ་གྱི་སློབ་དཔོན་དགེ་ཚུལ་
གྱི་སྡོམ་པ་འབོགས་པ་དང་བསླབ་བྱ་བརྗོད་པ་ལ་མཁས་པ། གསང་སྟེ་སྟོན་
པའི་སློབ་དཔོན་མཁན་པོའི་ཚིག་གིས་གསོལ་བ་བཏབ་པ། ཁས་བླངས་པ་
ལ་དགེ་འདུན་གྱི་ལས་ཀྱིས་བསྐོས་ཤིང་ལྐོག་ཏུ་བར་ཆད་འདྲི་བའི་ཆོ་ག་ལ་་་་་
མཁས་པ། ལས་ཀྱི་སློབ་དཔོན་དགེ་འདུན་གྱི་དབུས་སུ་ལས་ཀྱི་ཆོ་གའི་ཚིག་
ཕྱེད་ཀྱང་མ་འཁྲུལ་བར་བློ་ལ་ཐོན་པ་རྣམས་དགོས་པར་གསུངས་པས། ཁ་
སྐོང་གི་ཆོས་དང་ལྡན་པ་ལྟ་ཅི་སྨོས། ལྟུང་བ་རགས་པ་དག་ལའང་འཛེམ་མེད་
དུ་སྤྱོད་ཅིང་། ལས་ཀྱི་ཆོ་གའི་ཚིག་ཕྱེད་ཀྱང་མ་འཁྲུལ་བར་བློ་ལ་ཐོན་པ་ལྟ་
ཅི་སྨོས། ལས་ཀྱི་ཆོ་གའི་དཔེ་ཆ་དག་པོ་ཀློག་པ་ཡང་མི་ཤེས་པར། ཐར་ཐོར་
གང་བྱུང་བཀླགས་ནས་ཆོ་ག་བྱེད་པ་ལ་ནི། ཕལ་ཆེར་ལས་མི་འཆགས་པ་ཤ་
སྟག་ཏུ་སྣང་བས། བསྙེན་རྫོགས་ཀྱི་སྡོམ་པ་གཏན་(༢༡ན) སྐྱེ་བ་མ་ཡིན་ནོ། །
དགེ་འདུན་གྲངས་ཚང་ཞིང་ཁ་སྐོང་གི་ཆོས་བཅུ་གསུམ་དང་ལྡན་པ་བསྙེན་་་་་
རྫོགས་ལ་མེད་མི་རུང་གི་རྒྱུའི་གཙོ་བོ་ཡིན་ལ། གྲངས་ནི། སྐྱེས་པ་བསྙེན་
རྫོགས་བྱེད་པ་ལ་མཐའ་འཁོབ་ཏུ་མ་འབྱོར་ན་མ་མཐའ་འདུལ་བ་འཛིན་པ་་
དང་ལྔའི་ཚོགས་ཡུལ་དབུས་སུ་མ་མཐའ་འདུལ་བ་འཛིན་པ་དང་བཅུའི་་་་
ཚོགས། མཐའ་འཁོབ་ཏུ་ཡང་འབྱོར་ན་མ་མཐའ་བཅུའི་ཚོགས། བུད་མེད་
-32

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
བསྙེན་རྫོགས་ལ་མཐའ་འཁོབ་ཏུ་མ་མཐའ་དྲུག་དང་། དབུས་སུ་མ་མཐའ་
བཅུ་གཉིས་ཀྱི་ཚོགས་དགོས་ཤིང༌། འདུལ་བ་འཛིན་པ་ཞེས་པ་ནི། ལས་ཀྱི་
སློབ་དཔོན་ཏེ། ལས་བརྒྱ་རྩ་གཅིག་གི་ཆོ་གའི་ཚིག་ཕྱེད་ཀྱང་མ་འཁྲུལ་བར་བློ་
ལ་ཐོན་པའི་སྒོ་ནས་དགེ་འདུན་གྱི་དབུས་སུ་ལས་བྱེད་པ་ལ། ངེས་པར་འདུལ་
བ་ལ་མཁས་པ་ཞིག་དགོས་པས་འདུལ་བ་འཛིན་པ་ཞེས་པའི་ཐ་སྙད་ཀྱིས་་་་་
སྨོས་སོ། །དེ་ལྟར་ཡང་མདོ་རྩ་ལས། བསྙེན་པར་རྫོགས་པ་ལ་ནི། བཅུ་ལ་
སོགས་པའོ། །མཐའ་འཁོབ་དག་ཏུ་ནི། མེད་ན་འདུལ་བ་འཛིན་པ་དང་ལྔ་ལ་
སོགས་པའོ། །ཞེས་པའི་རྒྱ་ཆེར་འགྲེལ་ལས། དགེ་སློང་བཅུ་ལ་སོགས་པ་མེད་
ན་འདུལ་བ་འཛིན་པ་ཞེས་བྱ་བ་ལས་བྱེད་པ་ཉིད་གཏོགས་པའི་ལྔ་ལ་སོགས་་
པ་དགེ་འདུན་ཉིད་ཡིན་ནོ། །ཡོད་ན་ནི། གཞིའི་ཆོ་ག་ཁོ་ན་ལ་བརྟེན་པར་
བྱའོ། །ཞེས་གསུངས་ཏེ། གཞིའི་ཆོ་ག་ཞེས་པ་ནི། སྤྱིར་བཏང་གི་ཆོ་ག་སྟེ་དེ་ལ་
བརྟེན་པར་བྱའི་དམིགས་བསལ་ལ་བརྟེན་པར་མི་བྱ་བས་མཐའ་འཁོབ་ཏུ་
ཡང་འབྱོར་ན་ངེས་པར་བཅུའི་ཚོགས་སུ་བྱ་བའི་དོན་ཏོ། །དེས་ན་ཕྱིས་ཀྱི་
བོད་ཁ་ཅིག །མེ་ཏོག་འཕྲེང་རྒྱུད་ལ་བརྟེན་ནས་(༢༡༠)དགེ་སློང་བཞི་ཁོ་ནས་
བསྙེན་པར་རྫོགས་པར་བྱེད་པ་ནི། བསྟན་པ་ལ་གནོད་པའི་ཆོ་ག་ཡིན་ཏེ།
དགེ་སློང་བཞི་ལས་མེད་ན། གཅིག་གསང་སྟོན་དུ་བསྐོ་དགོས་ཤིང་། གསུམ་
གྱིས་གསང་སྟོན་བསྐོ་བའི་ལས་བྱས་ཀྱང་དགེ་འདུན་དུ་མ་ལོངས་པས་ལས་་་་
མི་འཆགས་པའི་ཕྱིར་རོ། །འཕྲེང་རྒྱུད་ལས་བཞི་ཞེས་འབྱུང་བ་ནི། ལས་བྱེད་
པ་མ་གཏོགས་པའི་ཁ་སྐོང་བཞིའི་དབང་དུ་བྱས་པ་ཡིན་པར་གདོན་མི་ཟའོ། །
ཡུལ་དབུས་དང་མཐའ་འཁོབ་ཀྱི་ཁྱད་པར་སྐབས་གཞན་དུ་འཁོར་རྣམ་བཞི་་
རྒྱུ་མི་རྒྱུ་ལ་བཤད་པ་མང་ཡང་། འདིར་ནི། དེ་མ་ཡིན་གྱི། ཀོ་ལྤགས་ཀྱི་གཞི་
ལས། ཡུལ་དབུས་ཀྱི་འཚམས་སོ། །ཤར་དུ་ནི། ལི་ཁར་ཤིང་འཕེལ་གྱི་མདུན་
གྱི་ནགས་ལི་ཁ་རའི་ཤིང་ཚང་ཚིང་ཅན་ཞེས་བྱའོ།།ལྷོར་ནི། འདམ་བུ་ཅན་གྱི་
-33-

མཁས་གྲུབ་དགེ་ལེགས་དཔལ་བཟང་གིས་མཛད།
ལྷོ་ན་ཆུ་ཀླུང་དེ་ཞེས་བྱ་བའོ། །ནུབ་ཏུ་ནི། བྲམ་ཟེའི་གྲོང་ཀ་བ་དང་ཉེ་བའི་ཀ་
བ་ཞེས་བྱ་བ་གཉིས་སོ། །བྱང་དུ་ནི། ཨུ་ཤི་རིའི་རི་ཞེས་བྱ་བའོ། །ཞེས་
གསུངས་པ་ལྟར་བཞི་པོ་དེ་ཚུན་ཆད་མཐའ་འཁོབ་དང་། བཞི་པོ་དེའི་ཁོངས་
དབུས་ཡིན་པས་བོད་ཀྱང་མཐའ་འཁོབ་ཡིན་ནོ། །ཁ་སྐོང་གི་ཆོས་བཅུ་གསུམ་
ནི། མི་འདུག་པར་འགྲེང་བ་མ་ཡིན། གང་ལ་བྱ་བ་མ་ཡིན། འདུན་པ་
དང་ཡོངས་སུ་དག་པའི་ཆོ་ག་ལས་མ་ཡིན། བསྙེན་པར་མ་རྫོགས་པ་མ་ཡིན།
ཉམས་པ་མ་ཡིན། མཚམས་མེད་བྱས་པ་མ་ཡིན། སྡིག་ལྟ་ཅན་མ་ཡིན། ས་
གཞན་ན་གནས་པ་མ་ཡིན། ཐ་དད་དུ་གནས་པ་མ་ཡིན། འཁྲུལ་བཅས་མ་
ཡིན། འཚམས་གཞན་ན་གནས་པ་མ་ཡིན། དཀོན་མཆོག་གཞན་མ་ཡིན།
ཤེས་པ་རང་བཞིན་(༢༢ན)དུ་མི་གནས་པ་མ་ཡིན། མཚན་མི་མཐུན་པ་མ་
ཡིན་པ་སྟེ་བཅུ་བཞི་ལས། ཆོས་ཕྱོགས་པས་ལས་བྱེད་ན་ཐ་དད་དུ་གནས་པ་
མ་གཏོགས་བཅུ་གསུམ་དང་། ཆོས་མ་ཡིན་པའི་ཕྱོགས་པས་ལས་བྱེད་ན་སྡིག་
ལྟ་ཅན་མ་ཡིན་པ་མ་གཏོགས་བཅུ་གསུམ་ཁ་སྐོང་གི་ཆོས་ཡིན་ཏེ། འདུལ་བའི་
སྐབས་སུ་ཆོས་མ་ཡིན་པའི་ལྟ་བ་ནི། བདག་ཡོད་པར་ལྟ་བ་སོགས་ལ་མི་བྱེད་
ཀྱི། བསླབ་པའི་གཞི་འདི་ལྟ་བུ་ལ་བསླབ་པར་བྱ་བ་མ་ཡིན་ནོ་ཞེས་ལྟ་བ་
བསླབ་པའི་གཞི་ཕྲ་མོ་གཅིག་ཙམ་ལ་ཡང་དམིགས་པ་དང་། ལྟུང་བ་ཕྲ་མོ་
གང་ཡང་རུང་བ་གཅིག་ཙམ་ལ་ཡང་དམིགས་ནས་འདི་ཉིད་སྤྱད་ཀྱང་སྒྲིབ་་་་
པ་སོགས་སུ་མི་འགྱུར་རོ་ཞེས་ལྟ་བ་སྟེ། དིང་སང་ཤིན་ཏུ་མང་བར་སྣང་ཞིང་།
དེ་འདྲ་བའི་ལྟ་བ་འཛིན་མི་འཛིན་ཕྱོགས་གཅིག་ཏུ་འདུས་ནས་ལས་བྱས་་་་
ཀྱང་ལས་མི་འཆགས་སོ། །འཁྲུལ་བཅས་མ་ཡིན་པ་ཞེས་བྱ་བ་ནི། ལྟུང་བ་
བསྡམ་བྱའི་ཉེས་བྱས་ཕྲ་མོ་ཙམ་གྱིས་ཀྱང་མ་གོས་པ་ཡིན་ཏེ། མདོ་རྩ་ལས།
འཁྲུལ་པ་དང་བཅས་པ་ཡང་ངོ༌། །བསྡམ་པར་བྱ་བས་ཀྱང་ཡིན་གྱི་བཤགས་
པར་བྱ་བ་འབའ་ཞིག་གིས་ཡིན་པར་མ་ཟད་དོ། །ཞེས་གསུངས་པས་སོ། །
-34-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དེ་ཡང་ལྟུང་མཐུན་བྱིན་རླབས་ཀྱིས་རྒྱུད་ལ་ཡོད་པའི་ལྟུང་བ་ལས་ལ་མི་སྒྲིབ་་
པར་བྱེད་པར་གསུངས་ཏེ། བྱིན་གྱིས་བརླབས་པས་དག་པ་ཉིད་དུ་གྱུར་རོ། །
ཞེས་གསུངས་པ་ལྟར་རོ། །དེ་ཡང་ལས་གྲལ་དུ་འདུས་པའི་དགེ་སློང་འགའ་
ཞིག་གི་རྒྱུད་ལ་ལྷག་མ་དང་། སྤང་ལྟུང་གི་ལྟུང་བ་ཡོད་ཅིང་གནས་དེ་ན་
བཤགས་ཡུལ་འོས་པ་(༢༢༠) ཡོད་ཀྱང་། གསོ་སྦྱོང་བསྙེན་རྫོགས་སོགས་ཀྱི་
ལས་ལ་འདུ་བའི་ཚེ་མ་བཤགས་པར་བྱིན་གྱིས་བརླབས་པས་བྱིན་རླབས་
འཆགས་ཏེ། བཤགས་ཡུལ་ཡོད་ཀྱང་སྤོ་མགུ་སྤྱོད་པ་དང་། དངོས་པོ་ཞག་
གཅིག་སྤངས་པའི་ཚད་ལས་སྔོན་དུ་གཏོང་བ་སོགས་དགོས་པས་ལས་ལ་འདུ་
བར་ཉི་མ་དེ་ལ་བཤགས་པའི་ཆོ་ག་མི་རྫོགས་པའི་ཕྱིར་རོ། །ལྟུང་བྱེད་འབའ་
ཞིག་པ་དང་སོར་བཤགས་དང་ཉེས་བྱས་རྣམས་ནི། གནས་དེ་ན་བཤགས་
ཡུལ་དུ་འོས་པ་ཡོད་ན་ངེས་པར་བཤགས་ནས་ལས་ལ་འདུ་དགོས་ཀྱི་ལྟུང་་་
མཐུན་གྱི་བྱིན་རླབས་མི་འཆགས་ལ བཤགས་ཡུལ་དུ་འོས་པ་མེད་པར་
གནས་དེའི་དགེ་སློང་ཐམས་ཅད་ལྟུང་བ་མང་ཉུང་གི །ཁྱད་པར་ཅུང་ཟད་
ཀྱང་མེད་པ་འབའ་ཞིག་ཡིན་ན་ལྟུང་མཐུན་བྱིན་གྱིས་བརླབས་པས་དག་པར་
འགྱུར་བ་སྟེ་ལས་ལ་མི་སྒྲིབ་པར་འགྱུར་རོ། །དེས་ན་དགེ་སློང་འགའ་ཞིག་
ཆང་འཐུང་འགའ་ཞིག་མི་འཐུང་། འགའ་ཞིག་ཕྱི་དྲོའི་ཁ་ཟས་ཟ། འགའ་
ཞིག་མི་ཟ། འགའ་ཞིག་རུང་ཆུ་འདེབས་པ་སོགས་ཀྱི་ལག་ལེན་བྱེད། འགའ་
ཞིག་མི་བྱེད་པ་སོགས་ལྟུང་བ་མི་མཐུན་པ་གྲལ་དུ་འདུས་པའི་ལས་ལ་བྱིན་་་་་
རླབས་མི་འཆགས་ཏེ། བཤགས་ཡུལ་མེད་པའི་ལྟུང་བ་བྱིན་རླབས་བཤགས་
ཡུལ་ཡོད་པ་ལ་ག་ལ་འཆགས་ཤིང་། ལྟུང་བ་ཐུན་མོང་བ་བྱིན་གྱིས་རློབ་པ་
ལྟུང་བ་ཐུན་མོང་མ་ཡིན་པ་ལ་ཇི་ལྟར་འཆགས། བྱིན་གྱིས་རློབ་པའི་སྔགས་
ཚིག་ལས་ཀྱང་གནས་དེ་ན་བཤགས་ཡུལ་མེད་ཅིང་། གནས་གཞན་དུ་དགེ་
སློང་འོས་པ་བཤགས་པ་བྱེད་དུ་བཏང་ནས། དེ་ཉིད་ཚུར་འོངས་པའི་མདུན་
a----35-

མཁས་གྲུབ་དགེ་ལེགས་དཔལ་བཟང་གིས་མཛད།
དུ་གཞན་རྣམས་ཀྱིས་བཤགས་པ་བྱེད་པ་ཡང་བྱ་ས་མེད་(༢༣ན)པས་བྱིན་
གྱིས་རློབ་པར་གསལ་བར་འབྱུང་བའི་ཕྱིར་ཏེ། བདག་ཅག་དགེ་སློང་ཐམས་
ཅད་ནི་ལྟུང་བ་དག་དང་བཅས་པར་གྱུར་ལ། གང་གི་མདུན་དུ་ལྟུང་བ་དེ་
དག་ཆོས་བཞིན་དུ་སླར་བགྱི་བ་བདག་ཅག་ལས་དགེ་སློང་གནས་གཞན་དུ་་་་
མཆིས་ལ། དགེ་སློང་གི་མདུན་དུ་ལྟུང་བ་དེ་དག་ཆོས་བཞིན་དུ་སླར་བགྱི་བར་
སྤྲོ་བ་ནི། སུ་ཡང་མ་མཆིས་ན། ཞེས་འབྱུང་བས་སོ། །དོན་འདི་དག་ཀྱང་།
ནུས་པ་ཉིད་ཡིན་ན་མི་འགྱུར་རོ། །ཞེས་པའི་རྒྱ་ཆེར་འགྲེལ་ལས། ལྟུང་བྱེད་
ལ་སོགས་པ་བཤགས་པར་བྱ་བ་དག་འཆགས་ནུས་པ་ཉིད་ཡིན་ན་བྱིན་གྱིས་་་
བརླབས་པས་དག་པ་ཉིད་དུ་མི་འགྱུར་བའོ། །འདིར་གཞུང་ནི། དགག་དབྱེའི་
གཞི་ལས། གལ་ཏེ་ཕམ་པར་གྱུར་པ་དག་ཤེས་ན་བསྙིལ་ཏེ་དགག་དབྱེ་བྱའོ། །
གལ་ཏེ་དགེ་འདུན་ལྷག་མ་དག་ཤེས་ན་བྱིན་གྱིས་བརླབས་ཏེ་དགག་དབྱེ་་་་་་་
བྱའོ། །གལ་ཏེ་སྤང་བ་དག་ཤེས་ན་བྱིན་གྱིས་བརླབས་ཏེ་དགག་དབྱེ་བྱའོ། །
གལ་ཏེ་ལྟུང་བྱེད་དག་ཤེས་ན་བཤགས་ཏེ་དགག་དབྱེ་བྱའོ། །གལ་ཏེ་སོ་སོར་
བཤགས་པ་དག་ཤེས་ན་སོ་སོར་བཤགས་ཏེ་དགག་དབྱེ་བྱའོ། །གལ་ཏེ་་་་་
བཤགས་པར་བྱ་བའི་ཉེས་བྱས་དག་ཤེས་ན་བཤགས་ཏེ་དགག་དབྱེ་བྱའོ། །
གལ་ཏེ་བསྡམ་པར་བྱ་བའི་ཉེས་བྱས་དག་ཤེས་ན་བསྡམས་ཏེ་དགག་དབྱེ
བྱའོ། །ཞེས་གསུངས་པ་ཡིན་ནོ། །འདིར་ལྟུང་བྱེད་ལ་སོགས་པ་བཤགས་པར་
གསུངས་པ་ནི། ཉི་མ་དེ་ཉིད་ལ་ཕྱིར་བཅོས་པར་ནུས་པའི་ཕྱིར་རོ། །དེ་བས་
ན་བཤགས་པར་ནུས་པ་ཉིད་ཡིན་ན་བྱིན་གྱིས་བརླབས་པས་དག་པ་ཉིད་དུ་་་
མི་འགྱུར་རོ་ཞེས་བསྟན་ཏོ་ཞེས་ཆེས་གསལ་བར་གསུངས་སོ། །དེའི་ཕྱིར་ད་
ལྟའི་བསྙེན་རྫོགས་(༢༣བ)སོགས་ཀྱི་ལས་གྲལ་དུ་ཕམ་པ་བྱུང་བ་སླར་ཡང
བསྐྱར་ནས་བསྙེན་རྫོགས་བླངས་པའི་ལུགས་སུ་བྱས་པ་འཁོད་པ་དག་ལྟ་ཅི་་་་
སྨོས། ལྟུང་བ་མི་མཐུན་པ་དུ་མ་འདུས་པ་དག་ལ་ལྟུང་བ་ཐུན་མོང་བ་བྱིན་
36-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
གྱིས་རློབ་པའི་ལས་མི་འཆགས་ཤིང༌། དེ་མ་ཆགས་པ་ན་བསྙེན་རྫོགས་སོགས་
ཀྱི་ལས་དངོས་གཞི་མི་འཆགས། དེ་མ་ཆགས་པ་ན་སྡོམ་པ་མི་སྐྱེ་བས་ཆོ་གའི་
གཟུགས་བརྙན་ཙམ་འབའ་ཞིག་ཏུ་ཟད་པས། རྒྱལ་བའི་བསྟན་པ་ལ་གཅེས་
པར་ལྟ་བ་དག་གིས་ལེགས་པར་བརྟག་པར་བྱོས་ཤིག །གཞན་ཡང་མ་འདུས་
པའི་མི་མཐུན་པ་དང་། འདུན་པ་ཕྱིར་ལྡོག་གི་མི་མཐུན་པ་གཉིས་དང་བྲལ་
བ་དགོས་ལ། དེང་སང་གནས་ལ་བློ་མཐུན་བྱས་ཟིན་པའི་མཚམས་ནང་དེ་
ཉིད་ན། ལས་གྲལ་དུ་འདུས་པའི་དགེ་སློང་དག་དང་ཁ་སྐོང་དུ་འོས་མི་འོས་
ཁྱད་པར་མེད་པའི་དགེ་སློང་ལོང་གཏམ་སྨྲ་བ་དང་། ཟས་ཀྱི་ཞལ་ཏ་བྱེད་པ་
སོགས་དུ་མ་ལོགས་ལོགས་སུ་འཁོད་བཞིན་དུ། དེ་དག་གྲལ་དུ་མ་འདུས་པར་
ལས་བྱེད་པ་ནི། མ་འདུས་པའི་མི་མཐུན་པ་ཞེས་བྱ་བ་ཡིན་པས་མི་འཆགས་
ཤིང་། དེའི་ཕྱིར་བསྙེན་རྫོགས་ཀྱི་སྡོམ་པ་ཡང་མི་སྐྱེའོ། །གཞན་ཡང་དེང་སང་
རབ་བྱུང་བསྙེན་རྫོགས་ཀྱི་ཆོ་གའི་གྲལ་དུ་འདུས་པ་དག་ཀྱང་། གང་ནས་ཀྱང་
མ་བཤད་པའི་རིང་འགག་གི་སྟོད་ཡ་གཅིག་ཕུད། མེད་དུ་མི་རུང་བའི་སྣམ་
སྦྱར་ཀྱི་དོད་ལ་དར་ཁ་གང་སྟོད་ལ་བཀབ། ལས་གྲལ་དུ་གཏན་ནས་གྱོན་དུ་
མི་རུང་བའི་མཆིལ་ལྷམ་ཤིན་ཏུ་ཆེ་བར་གྱོན། སྐྲ་ཚད་ལས་ལྷག་པ་སོགས་ཁྱིམ་
པའི་རྟགས་དང་ཆ་ལུགས་མ་སྤངས་པ་བྱས་ནས་གྲལ་ལ་འཁོད་ཅིང་། རབ་
བྱུང་བསྙེན་རྫོགས་སྐྱེད་པ་པོ་ཡང་རབ་བྱུང་བསྙེན་(༢༤ན)རྫོགས་ཀྱི་རྟགས་་་་
དང་ཆ་ལུགས་བརྙན་པོ་ཚུན་ཆད་ཀྱིས་ཀྱང་མ་ཚང་བ་རེ་བྱས། གདིང་བ་ཡིན་
ཟེར་བའི་རས་ཆུང་གྲུ་བཞི་གླེགས་བུ་འཕྲོ་ལ་སོགས་པ་གང་ཡང་མེད་པ་ཞིག་་
དང༌། འགའ་ཞིག་གིས་ནི། ལྷུང་བཟེད་ཀྱི་དོད་ལྕགས་ཀྱི་སླ་ང་དང་ཕོར་བུ་
ནག་པོ་སོགས་ལ་བྱེད་ཅིང་། མཁན་སློབ་དགེ་འདུན་དང་བཅས་པའི་སྤྱན་
ལམ་དུ་རབ་བྱུང་བསྙེན་རྫོགས་ཀྱི་དགའ་སྟོན་ལ་དམིགས་པའི་ཆང་གི་བུམ་་་་
པ་དག་བཀོད། བཀྲ་ཤིས་ཀྱི་དཔལ་བཤོས་དང༌། དེ་དག་འདེགས་པའི་
-37-

མཁས་གྲུབ་དགེ་ལེགས་དཔལ་བཟང་གིས་མཛད།
ཁྱིམ་པ་ཕོ་མོ་དུ་མ་དང་བཅས་པ་འདུས་པའི་དབུས་སུ་ལས་ཀྱི་ཆོ་གའི་དཔེ་་་་
མི་ལྷོགས་བཞིན་དུ་ཀློག་ཅིང༌། ཆོ་གའི་བརྡ་དོན་གང་ཡང་སྤྲོད་མི་ཤེས་པའི་
ནོར་བ་བརྒྱུད་མར་བྱེད་པ་དང་། དེ་ལས་ཀྱང་ཧ་ཅང་ཐལ་བ་འགའ་ཞིག་ནི།
བླ་གོས་མཐང་གོས་ཀྱང་མ་གྱོན་པར་ཆ་ལུགས་ཐམས་ཅད་དང་བྲལ་བར་་་་་
བྱས་ནས་རབ་བྱུང་བསྙེན་རྫོགས་ཀྱི་མཁན་སློབ་བྱེད་པ་སྣང་སྟེ། དེ་དག་ནི།
སངས་རྒྱས་ཀྱི་བསྟན་པ་བཤིག་པའི་ཆོམ་རྐུན། འཇིག་རྟེན་ཕུང་བར་བྱེད་
པའི་ལོག་ཆོས་གླང་དམར་པོའི་ཀོ་བ་ལ་བླ་གོས་མཐང་གོས་ཀྱི་དོད་བྱེད་པ་་་་་་
དང་ཁྱད་པར་མེད་ཅིང་། ཁྱིམ་པས་མཁན་སློབ་དགེ་འདུན་གྱི་དོན་བྱས་ནས་
རབ་བྱུང་བསྙེན་རྫོགས་བསྒྲུབ་པ་དང་ཁྱད་པར་ཅི་ཡང་མེད་དོ། །ད་ནི་འདི་
དཔྱད་པར་བྱ་སྟེ། དགེ་ཚུལ་དང་དགེ་སློང་གི་སྡོམ་པ་སྐྱེ་བ་ལ་མཁན་པོ་དང་
སློབ་དཔོན་དང་དགེ་འདུན་དག་ལས་གང་གཙོ་བོ་ཡིན་ཞེ་ན། དགེ་ཚུལ་གྱི་
སྡོམ་་པ་སྦྱིན་པ་ནི། སློབ་དཔོན་ཁོ་ནའི་ལས་ཡིན་གྱི་སློབ་དཔོན་མེད་པར་སྐྱེ་
བ་མི་སྲིད་ཅིང་། དགེ་ཚུལ་གྱི་སྡོམ་པ་དགེ་འདུན་ལས་(༢༤བ) སྐྱེ་བ་ཡང་མ་
ཡིན་ནོ།།དགེ་སློང་གི་སྡོམ་པ་ནི། ལས་འཆགས་ངེས་པའི་དགེ་འདུན་གྲངས་
ཚང་བའི་དབུས་སུ་ལས་སློབ་ཀྱིས་བསྙེན་རྫོགས་ཀྱི་སྡོམ་པ་སྦྱིན་པའི་གསོལ་་་་
བ་དང་གཞིའི་ལས་བྱས་ནས། བརྗོད་པ་གསུམ་པའི་དོན་གྱི་སུམ་གཉིས་
རྫོགས་པ་ན་སྐྱེ་བ་ཡིན་པས། ངེས་པར་དགེ་འདུན་གྱི་ལས་བྱས་ཤིང་ཆགས་པ་
ས
ལ་ལྟོས་ཀྱི་དེ་ལས་གཞན་དུ་སྐྱེ་བ་མི་སྲིད་ལ། ལས་
ཚིག་གི་ནང་དུ་བསྒྲུབ་བྱའི་མིང་བརྗོད་པ་ཆད་པ་དང་། དགེ་འདུན་གྱི་མིང་
བརྗོད་པ་ཆད་པ་དང་།·མཁན་པོ་ཡོད་པའི་ཚེ་མཁན་པོའི་མིང་བརྗོད་པ་ཆད་
པ་དང་། ལས་ཀྱི་སྔགས་ཚིག་གི་འཚམས་འདི་འདྲ་བ་ཞིག་ཏུ་བདག་གི་རྒྱུད་
ལ་སྡོམ་པ་སྐྱེས་སོ་སྙམ་དུ་བསྒྲུབ་བྱ་རང་ཉིད་ཀྱིས་མི་ཤེས་པ་རྣམས་ལ་ཡང་་་་
སྡོམ་པ་མི་སྐྱེ་བར་གསུངས་ཏེ། ལུང་ལས། གང་ཟག་གསུམ་ནི། བསྙེན་པར་མ་
38-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
རྫོགས་པ་ཡིན་ཏེ། བདག་ཉིད་ཀྱི་མིང་མི་བརྗོད་པ་དང༌། མཁན་པོའི་མིང་མི་
བརྗོད་པ་དང་། བསྙེན་པར་རྫོགས་པ་མི་ཤེས་པའོ།།ཞེས་གསུངས་པ་རྒྱ་ཆེར་
འགྲེལ་དུ་དྲངས་པ་དང་། མདོ་རྩ་ལས། དེ་གཉིས་ཀྱི་མིང་མ་བརྗོད་ན་ཡང་མི་
སྐྱེའོ། །།དགེ་འདུན་གྱི་ན་ཡང་དེའི་སྐྱེ་གནས་ཀྱིས་མི་སྐྱེའོ།། །ཞེས་གསུངས་པ་
ལྟར་རོ། །དགེ་ཚུལ་དང་དགེ་སློང་མ་གཉིས་ཀ་ཡང་མཁན་པོ་མེད་ཀྱང་སྐྱེ་བ་
ཡིན་ཏེ། མདོ་རྩ་ལས། དེ་དང་ལྡན་པའི་ལྟར་མཁན་པོ་མེད་པ་ལ་ཡང་ངོ་། །
ཞེས་དང༌། དེའི་རྒྱ་ཆེར་འགྲེལ་ལས། འདི་སྐད་བསྟན་ཏེ། མཁན་པོ་མེད་ན་
ཡང་བསྡོམ་པ་སྐྱེ་བ་ཉིད་དོ་ཞེས་བྱ་བའི་ཐ་ཚིག་གོ །ཞེས་གསུངས་པའི་ཕྱིར་
རོ། །འོན་ཀྱང་བསྒྲུབ་བྱ་ལ་སྡོམ་པ་སྐྱེ་ཡང་(༢༥ན)སློབ་དཔོན་དང་དགེ་
འདུན་རྣམས་ལ་ཉེས་པ་འབྱུང་བ་ཡིན་ནོ། །མཁན་པོ་སྡོམ་པ་དང་མི་ལྡན་
ཀྱང་བསྒྲུབ་བྱ་དེས་མཁན་པོ་སྡོམ་ལྡན་དུ་ཡིད་ཆེས་ན་ཡང་སྡོམ་པ་སྐྱེ་བ་ཡིན་
ཏེ། མདོ་རྩ་ལས། དེ་བསྙེན་པར་མ་རྫོགས་པ་ཉིད་ཡིན་ན་ཡང་ངོ་། །ཞེས་
གསུངས་པས་སོ། །གཞན་ཡང་དོན་འདི་ནི་ལུང་གི་གླེང་གཞི་ལས་གསལ་བར་
ཤེས་ཏེ། མཉན་ཡོད་དུ་ཁྱིམ་བདག་གི་བུ་ཞིག་གིས་གཞན་གྱི་བུ་མོ་ལ་ལོག་
པར་གཡེམ་དུ་འགྲོ་བ་མས་བསྲུངས་པས། བསམ་པ་བཞིན་དུ་རལ་གྲིས་མའི་
སྐེ་བཅད་ནས། དེས་ཕྱིས་རྒྱལ་བྱེད་ཀྱི་ཚལ་དུ་སོང་བ་ན། གང་གིས་སྡིག་པའི་
ལས་བྱས་པ། །དགེ་བ་ཡིས་ནི་དགོག་བྱེད་དེ། །ཉི་མ་སྤྲིན་ནས་བྱུང་བ་ལྟར།
འཇིག་རྟེན་འདི་ན་དེ་སྣང་འགྱུར། །ཟེར་བ་ཐོས་པས། ཐབས་འདི་ལ་བརྟེན་
ནས་སྡིག་པའི་ལས་ཀྱང་འགོག་པར་ནུས་སོ་སྙམ་སྟེ། དགེ་སློང་ཞིག་ལ་བདག་
རབ་ཏུ་དབྱུང་དུ་གསོལ། ས་ཀྱང་རབ་ཏུ་ཕྱུང་ཞིང་བསྙེན་པར་རྫོགས་པར་
བསྒྲུབས་ནས། དེ་ནས་དེ་ཉིད་ཀྱིས་བརྩོན་འགྲུས་བརྩམས་ཏེ་གསུང་རབ་ཀློག་
པར་བརྩམས་པས། སྡེ་སྣོད་གསུམ་ལ་མཁས་པར་གྱུར་ཏོ། །དགེ་སློང་དག་
གིས་སྨྲས་པ། ཁྱོད་བརྩོན་འགྲུས་འདིས་ཅི་ཞིག་དོན་དུ་གཉེར། སྡིག་བཟད་
-39-

མཁས་གྲུབ་དགེ་ལེགས་དཔལ་བཟང་གིས་མཛད།
པའོ། །སྡིག་པ་ཅི་ཞིག་བྱས། མ་བསད་དོ། །མ་མའམ། མ་ཡིན་ཏེ་བསྐྱེད་པའི་
མའོ། །དོན་དེ་ཉིད་སྟོན་པ་ལ་གསོལ་བས། མ་བསད་པ་ནི། སྡོམ་པ་མི་སྐྱེ་བའི་
ཆོས་ཅན་ཡིན་པས་བསྙིལ་བར་བྱའོ། །ཞེས་བཀའ་སྩལ་ནས། བསྙིལ་ཞིང་
གནས་ནས་ཕྱུང་ངོ་། །དེས་ཀྱང་བདག་འབབ་པ་ནི་མི་ནུས་ཀྱི་སྙམ་ནས། རང་
གི་(༢༥བ)རྒྱུས་མི་ཤེས་པའི་མཐའ་འཁོབ་ཞིག་ཏུ་སོང་སྟེ། དེར་ཁྱིམ་བདག་
བས དེར་དེ་ལ་བརྟེན་ནས་
རབ་ཏུ་བྱུང་ཞིང་བསྙེན་པར་རྫོགས་པའི་དགེ་འདུན་ཚོགས་ཤིན་ཏུ་ཆེ་བར་་་
ལོངས་ཏེ། འགའ་ཞིག་གིས་ནི། དགྲ་བཅོམ་པ་ཡང་ཐོབ་བོ། །དེ་ནས་དུས་
ནམ་ཞིག་ན་ནད་ཀྱིས་ཐེབས་པར་གྱུར་ཏེ། དེའི་ཆེད་དུ་དགེ་འདུན་གྱིས་སྲོ་
ཁང་བྱས་པས། སྲོ་ཁང་གི་མེ་ལ་འདུག་བཞིན་དུ་ཤི་སྟེ་མནར་མེད་པའི་དམྱལ་
བར་སྐྱེས་སོ། །དེར་དེས་སྨྲས་པ། སྲོ་ཁང་ཚའོ། །སྐལ་ཆད་ཁྱོད་ཀྱི་སྲོ་ཁང་
འདི་ཡིན་ནམ་ཞེས་ཟེར་ནས་དམྱལ་སྲུངས་ཀྱིས་མགོ་ལ་བསྣུན་པས་དམྱལ་བ་
ནས་འཕོས་ཏེ་རྒྱལ་ཆེན་བཞིའི་ལྷར་སྐྱེས་ཏེ། དེ་མ་ཐག་སྟོན་པའི་དྲུང་དུ་
མཆོད་པའི་སླད་དུ་འོངས་པས་ཆོས་བསྟན་ཅིང་། རྒྱུན་དུ་ཞུགས་པ་ཐོབ་པར་
གསུངས་སོ། །འཚམས་མེད་པ་བྱས་པས་དམྱལ་བར་ཡུད་ཙམ་ཞིག་སྐྱེས་ཀྱང་
དམྱལ་བའི་སྡུག་བསྔལ་མ་མྱང་ཞིང་། དེ་མ་ཐག་ལྷར་སྐྱེས་ཏེ་འཕགས་པ་ཐོབ་
པར་གསུངས་པ་ནི། མཐའ་འཁོབ་ཏུ་དགེ་འདུན་གྱི་སྡེ་བཙུགས་ཤིང་བསྟན་
པ་དར་བར་བྱས་པའི་འབྲས་བུར་གསུངས་པས། སྡོམ་པ་མེད་པ་ཡིན་ཀྱང་
ཚུལ་ཁྲིམས་དང་ལྡན་པར་སློབ་མ་དག་གིས་ཡིད་ཆེས་པའི་དབང་གིས་དགེ་་་་
སློང་དུ་མ་དེ་ལ་བརྟེན་ནས་བྱུང་བར་ཆེས་གསལ་བར་ངེས་ལ། སྡོམ་པ་དང་
མི་ལྡན་ཀྱང་ལྡན་པ་འདྲ་བའི་ཀུན་སྤྱོད་ཀྱིས་ཁྱིམ་པ་དད་པར་བྱས་ཏེ། དེ་
ཡང་ཚུལ་འཆོས་པས་རང་གི་རྙེད་བཀུར་སྒྲུབ་པའི་ཆེད་མ་ཡིན་པར། དགེ་
འདུན་གྱི་སྡེ་བཙུགས་ནས་བསྟན་པ་ལ་ཕན་པར་བྱས་ན་འཚམས་མེད་པ་་་་་་་་
40-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
བྱས་པ་ཡང་ཟིལ་གྱིས་གནོན་པའི་བསོད་ནམས་རླབས་པོ་ཆེ་ཐོབ་པར་ཡང་
འདི་ཉིད་དང་ཕ་བསད་པའི་གླེང་གཞི་སོགས་ལས་གསལ་བར་གསུངས་ཤིང་
བཤེས་(༢༦ན)སྤྲིངས་ལས། གང་ཞིག་སྔོན་ཆད་བག་མེད་གྱུར་པ་ལས། །ཕྱི་
ནས་བག་དང་ལྡན་པར་གྱུར་དེ་ཡང༌། །ཟླ་བ་སྤྲིན་བྲལ་ལྟ་བུར་རྣམ་མཛེས་ཏེ།
དགའ་བོ་སོར་འཕྲེང་མཐོང་ལྡན་བདེ་བྱེད་བཞིན། །ཞེས་གསུངས་པའི་བདེ་
བྱེད་ཀྱང་མ་བསད་པ་འདི་ཉིད་ཡིན་པར་འགྲེལ་པས་བཤད་དོ། །དེ་ལྟར་ན་
མཁན་པོ་མེད་པ་དང་། ཡོད་ཀྱང་ཚུལ་ཁྲིམས་དང་མི་ལྡན་པ་ལ་ད་པ་ལ་ལྡན་པར་
ཡིད་ཆེས་ན་སྡོམ་པ་སྐྱེ་བར་གྲུབ་བོ། །དེས་ན་བསྙེན་རྫོགས་ཀྱི་རྒྱུའི་གཙོ་བོ་
ལས་ཀྱི་ཁ་སྐོང་གི་དགེ་འདུན་ལ་དག་ཐེར་དང་ལས་འཆགས་མི་འཆགས་ཀྱི་་་
རྣམ་གཞག་ཅི་ཡང་མི་བྱེད་པར། མཁན་བརྒྱུད་དག་མ་དག་འབའ་ཞིག་གི་
རྣམ་བཞག་རྩི་བ་ནི། འདུལ་བ་མི་ཤེས་པའི་བླུན་པོའི་རྣམ་ཐར་འབའ་ཞིག་
ཡིན་ནོ། །དེ་ཡང་འདི་ལྟར། རྒྱལ་པོ་གླང་དར་མས་བསྟན་པ་བསྣུབས་པའི་ཚེ
གཞད་ཀྱི་གྱད་མི་གཙང་རབ་གསལ། བོ་དོང་པ་གཡོ་དགེ་འབྱུང་། སྟོད་ལུང་
པ་དམར་ཤཱཀྱ་མུ་ནེ་གསུམ་ཆུ་བོ་རི་ན་སྒོམ་ཞིང་ཡོད་པ་ན་རབ་བྱུང་ཁྱི་ར་་་་་་
བྱེད་པ་མཐོང་སྟེ། གཏམ་དྲིས་པས་རྒྱལ་པོས་བསྟན་པ་བསྣུབས་པར་ཤེས་ཏེ།
འདུལ་བ་དྲེའུ་ཁལ་གཅིག་བཀལ་ནས་མངའ་རིས་སྟོད་དུ་བྲོས་ཏེ། གར་ལོག་
ནས་ཐོན་ཏེ་བྱང་སྟོད་བརྒྱུད་ནས་ཕྱིན་ཅིང་། ཧོར་གྱི་ཡུལ་དུ་ཕྱིན་ནས་སྐད་
རིགས་མི་གཅིག་པའི་སར་བསྟན་པ་དར་བར་བྱེད་དགོས་སྙམ་ནས་འབད་་་་་
ཀྱང་དར་བར་མ་ནུས་པས། མདོ་སྨད་ལྷོའི་བེ་རུ་ཚ་མཚོ་ངོས་ནས་ཐོན་ཏེ།
མདོ་སྨད་ཀྱི་དན་ཏིག་ཤེལ་གྱི་ཡང་དགོན་དུ་བསྒོམ་ཞིང་བསྡད་པས། རྨ་ཆུ་
ཁའི་ཕྱུགས་རྫིས་(༢༦བ)མཐོང་ནས་རྒོངས་ཁ་མི་འདུས་པ་རྣམས་ལ་སྨྲས་པས།
ལས་དང་སྐལ་བར་ལྡན་པ། མོས་པ་སྤྱོད་པའི་ས་བ། མུ་ཐུར་གསལ་འབར་
ཞེས་བྱ་བས་སང་བལྟར་ཕྱིན་པས་ཕྲད་པ་ན་དད་དེ་རབ་ཏུ་འབྱུང་བར་ཞུས་་
མ་།།-41མ་ད་

མཁས་གྲུབ་དགེ་ལེགས་དཔལ་བཟང་གིས་མཛད།
པས། འདུལ་བའི་པོ་ཏི་བསྟན་ཏེ་དད་ན་རབ་ཏུ་དབྱུང་ངོ་ཞེས་བྱས་སོ། །
བལྟས་པ་ན་དད་དེ་མཆི་མ་བྱུང་ནས་རབ་ཏུ་བྱུང་བར་ཞུས་པས། གཙང་གིས་
མཁན་པོ་བྱས། གཡོས་སློབ་དཔོན་བྱས་ཏེ་དགེ་ཚུལ་དུ་བསྒྲུབས་ཤིང་། མཁན་
སློབ་ཀྱི་མིང་ལས་སྦྱར་ཏེ་དགེ་བ་རབ་གསལ་དུ་མིང་བཏགས། ཕྱིས་ཤེས་རབ་
ཆེ་བས་བླ་ཆེན་པོ་དགོངས་པ་རབ་གསལ་ཞེས་གྲགས་སོ། །དེ་ནས་བསྙེན་
རྫོགས་ཞུས་པས་དགེ་སློང་ལྔ་མ་ཚང་བས་མི་འོང་གསུངས་པ་ལ། སྔར་ལྷ་ལུང་
དཔལ་གྱི་རྡོ་རྗེ་བ་དགེ་སློང་གསུམ་གློང་ཐང་དུ་འདུག་པ་མཐོང་ནས་ཚོལ་དུ་་
ཕྱིན་པས་དཔལ་གྱི་རྡོ་རྗེ་དང་མཇལ་ཏེ་ཞུས་པ། ངས་རྒྱལ་པོ་སྡིག་ཅན་བསད་
པས་ཁ་སྐོང་མི་འོང་གི །ངས་བཙལ་ལ་བཏང་གིས་གསུངས་ཏེ། རྒྱ་ནག་གི་
དགེ་སློང་ཀེ་བང་དང་གྱི་བན་བྱ་བ་གཉིས་བཙལ་ཏེ་བཏང་ངོ༌། །དེ་ནས་སྔར་
གྱི་མཁན་སློབ་ཀྱིས་མཁན་པོ་དང་ལས་སློབ་བྱས། དམར་གྱིས་གསང་སྟོན་
བྱས། རྒྱའི་དགེ་སློང་གཉིས་ཀྱིས་ཁ་སྐོང་བྱས་ཏེ་བསྙེན་པར་རྫོགས་སོ། །དེ་
ནས་ལོ་ལྔ་ལོན་པ་དང་། དབུས་ནས་གླག་པ་ལམ་པ་ཀླུ་མེས་ཚུལ་ཁྲིམས་ཤེས་
རབ། འབྲིང་ཡེ་ཤེས་ཡོན་ཏན། རག་ཤི་ཚུལ་ཁྲིམས་འབྱུང་གནས། སྦ་ཚུལ་
ཁྲིམས་བློ་གྲོས། སུམ་པ་ཡེ་ཤེས་བློ་དང་ལྔ། གཙང་ནས་མགུར་མོ་རབ་ཁ་བ་ལོ་
སྟོན་རྡོ་རྗེ་དབང་ཕྱུག །ཤབ་སྒོ་ལྔའི་ཚོང་བཙུན་ཤེས་རབ་སེངྒེ། མངའ་རིས་
པ་འོ་(༢༧ན)བརྒྱད་སྤུན་གཉིས། བོ་དོང་བ། དབུས་པ་དེ་དཀར་བ་དང་ལྔ་སྟེ།
དབུས་གཙང་གི་མི་བཅུས་མདོ་ཁམས་སུ་ཕྱིན་ནས་གཙང་ལ་བསྙེན་རྫོགས་་་་་་
ཞུས་པས། ད་རྒས་ནས་མཁན་པོ་མི་འཁྱོངས་པས་བླ་ཆེན་པོ་ལ་ཞུས་ཤིག་
གསུངས་ཏེ། བླ་ཆེན་པོས་མཁན་པོ་བྱས། གཙང་དང་གཡོས་ལས་སློབ་དང་
གསང་སྟོན་བྱས། དམར་དང་རྒྱའི་དགེ་སློང་གིས་ཁ་སྐོང་བྱས་ཏེ་ཐམས་ཅད་
བསྙེན་པར་རྫོགས་སོ། །བསྟན་པ་ཕྱི་དར་གྱི་སྔར་གྱི་རབ་བྱུང་བསྙེན་རྫོགས་
ཕལ་ཆེ་བ་མི་བཅུ་པོ་དེའི་ནང་ནས་དབུས་ཀྱི་སུམ་པ་དང་གཙང་གི་འོ་བརྒྱད་
-42

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
སྤུན་གཉིས་མ་གཏོགས་པ་གཞན་རྣམས་ལས་མཆེད་པ་མང་ཞིང་། གཞན་
ཡང་འ་ཞ་མགོ་བོ་ཆེའི་བུ་འ་ཞ་ཡེ་ཤེས་གཡུང་དྲུང་གིས་ཁམས་སུ་སྡོམ་པ་་་
ལེན་དུ་ཕྱིན་ནས། བླ་ཆེན་པོའི་མཁན་བུ་ཏྲེ་བོ་མཆོག་བླ་བྱ་བ་ལ་བཀའ་དྲིན་
ཞུས་པས། ངས་ཆུ་གཏོར་བཏང་ལ་འོང་གིས་གསུངས་ནས། ལོང་མེད་པར་
འདས་པས། ཆུ་གཏོར་བཏང་ལ་འོང་གིས་གསུངས་པ་ཙམ་ལ་སྡོམ་པ་ཐོབ་
པར་བྱས་ནས། དེ་ལ་དགེ་ཚུལ་ཆུ་གཏོར་མ་ཞེས་གྲགས་པ་དང་། ཡང་འབྲི་
གཞོན་ཚུལ་གྱིས་ཁམས་སུ་སྡོམ་པ་ལེན་དུ་ཕྱིན་ནས། བླ་ཆེན་པོའི་མཁན་བུ་ཡ་
ཟི་བོན་སྟོན་བྱ་བ་ལ་བཀའ་དྲིན་ཞུས་པས། དེར་བས་ཟེར་ནས་སྡོམ་པ་སྦྱིན་
ལོང་མེད་པར་མཁན་པོ་འདས་པས། ངས་བསྙེན་རྫོགས་ཀྱི་སྡོམ་པ་ཐོབ་པ་
ཡིན་ཏེ། མཁན་པོ་ན་རེ་དེར་བས་གསུངས་པའི་ཕྱིར་རོ་ཞེས་ཟེར་བས་དེར་
བས་ཀྱི་བསྙེན་རྫོགས་སུ་གྲགས་ཤིང་། འ་ཞས་མཁན་པོ་བྱས་ནས་ཤེའུ་གཉེན་
མ་པ་རབ་ཏུ་བྱུང་ཞིང་བསྙེན་( ༢༧བ) པར་རྫོགས་སོ། །དེས་མཁན་པོ་བྱས་
ནས་སོག་ཚུལ་ཁྲིམས་བླ་མ་ཞེས་བྱ་བ་རྒྱ་འདུལ་བ་འཛིན་པ་དབང་ཕྱུག་ཚུལ་་
ཁྲིམས་ཀྱི་བཀའ་དྲིན་ཆེ་བའི་བླ་མ་གསུམ་གྱི་ཡ་གྱལ་དེ་བསྙེན་པར་རྫོགས།
འདི་དག་ནས་བརྒྱུད་པ་སྔ་ཕྱི་རྣམས་ལ་བླ་ཆེན་མཁན་བརྒྱུད་ཅེས་ཟེར། ཡང་
མཁན་པོ་ཞི་བ་འཚོའི་མཁན་བུ་སྦ་རཏྣ། དེས་བླ་ལུང་རབ་འབྱོར་དབྱངས།
དེས་བླ་ཆེན་དགོངས་པ་རབ་གསལ། དེས་ཡ་གོང་ཡེ་ཤེས་གཡུང་དྲུང་། དེས་
གྲུམ་ཡེ་ཤེས་རྒྱལ་མཚན། དེས་ཀླུ་མེས་ལ་སོགས་པ་བསྙེན་པར་རྫོགས་པ
འདོད་པ་སོགས་འདོད་པ་མི་འདྲ་བ་གཞན་ཡང་འགའ་རེ་སྣང་མོད། ལོ་རྒྱུས་
སྔ་མ་འཐད་པར་བྱེད་པ་མང་བར་སྣང་ངོ་། །དེ་འདྲ་བའི་བླ་ཆེན་མཁན་རྒྱུད་
མ་དག་པས་དེ་ནས་བརྒྱུད་པའི་སྡོམ་རྒྱུད་མ་དག་ཅིང༌། དུས་ཕྱིས་པཎ་ཆེན་
ཤཱཀྱ་ཤྲཱི་ལས་བརྒྱུད་པ་མཁན་རྒྱུད་ལ་སྐྱོན་མེད་པས་སྡོམ་རྒྱུད་དག་པར་བྱེད་་་
དོ། །འདི་ནི་ཤིན་ཏུ་མི་རིགས་ཏེ། བླ་ཆེན་བརྒྱུད་མ་དག་པའི་རྒྱུ་མཚན་བླ་
་་་43-

མཁས་གྲུབ་དགེ་ལེགས་དཔལ་བཟང་གིས་མཛད།
ཆེན་བསྙེན་རྫོགས་མཛད་པའི་ཁ་སྐོང་ལ་རྒྱའི་དགེ་སློང་གཉིས་ཡོད་པ་དེ་ཇི་་་
འདྲ་ཡིན་མི་ཤེས་པས་ལས་ཆགས་མ་ཆགས་ཐེ་ཚོམ་ཟ་ལ། དེའི་ཕྱིར་བླ་ཆེན་
ལ་སྡོམ་པ་འཁྲུངས་མ་འཁྲུངས་ཐེ་ཚོམ་ཟའོ་ཞེས་ཟེར་མོད། རྒྱའི་དགེ་སློང་
རྣམ་དག་ཏུ་དེའི་ཚེ་བླ་ཆེན་ལ་ཡིད་ཆེས་ཡོད་ན། སྡོམ་པ་སྐྱེ་བར་གོང་དུ་
བསྒྲུབས་ཟིན་ཅིང་། དུས་ཕྱིས་ཀྱི་མི་གཞན་ཐེ་ཚོམ་ཟ་བས་སྔོན་བླ་ཆེན་ལ་
སྡོམ་པ་མེད་པར་སྒྲུབ་ན་ནི། བཞད་གད་ཀྱི་གནས་དེ་ལས་ཆེ་བ་ཅི་ཞིག་ཡོད།
པཎ་ཆེན་ཤཱཀྱ་ཤྲཱི་ལས་མཁན་པོ་བྱང་ཆུབ་དཔལ་བསྙེན་པར་རྫོགས་པ་ཡང་
ལས་མ་ཆགས་པར་འགྱུར་ཏེ། དེའི་ལས་(༢༨ན)སློབ་ཤངས་པ་ཇོ་གདན་དང་།
གསང་སྟོན་རྒྱང་རོ་གཞོན་རིན་གཉིས་པཎ་ཆེན་བོད་དུ་མ་བྱོན་གོང་བསྙེན་་་་
པར་རྫོགས་ཟིན་པའི་བླ་ཆེན་བརྒྱུད་ཡིན་ལ། བླ་ཆེན་བརྒྱུད་རྣམ་དག་མིན་
པར་ཁྱེད་རང་གིས་ཁས་བླངས་པའི་ཕྱིར་རོ། །མཁན་ཆེན་བདེ་བ་དཔལ་
བསྙེན་པར་རྫོགས་པའི་ཚེ་ཡང་ལས་མ་ཆགས་པར་འགྱུར་ཏེ། མཁན་པོ་བྱང་
ཆུབ་དཔལ་ཡིན་ཀྱང་། ལས་སློབ་བསོད་ནམས་སྟོབས་བཟང་དང་། གསང་
སྟོན་དབང་ཕྱུག་གྲགས་ལ་སོགས་པ་བླ་ཆེན་བརྒྱུད་ཡིན་པའི་ཕྱིར་རོ། །ཆུ་
གཏོར་མ་སོགས་དང་དེར་བས་མ་སོགས་ལའང་། དེ་དང་དེའི་སློབ་མས་དེ་
དང་དེ་ལ་སྡོམ་པ་ལེན་པའི་ཚེ། མཁན་པོ་དེ་དང་དེ་བསྙེན་རྫོགས་ཀྱི་སྡོམ་
ལྡན་དུ་ཡིད་ཆེས་ན་སྡོམ་པ་སྐྱེ་བར་གོང་དུ་ཁུངས་ཀྱི་ཤེས་བྱེད་གསལ་བ་དག་
གིས་བསྒྲུབས་ཟིན་པའི་ཕྱིར་ན་སྡོམ་བརྒྱུད་མ་དག་པའི་སྐྱོན་ཅིའང་མི་འབྱུང་
ལ། བླ་ཆེན་བརྒྱུད་ཀྱི་བར་དུ་མཁན་པོ་ཉམས་པ་ཞུགས་པ་འགའ་རེ་སྣང་
བའི་ཕྱིར་ཟེར་ན་ནི་པཎ་ཆེན་བརྒྱུད་དུ་སྒམ་པ་དབུས་གཙང་ཁམས་གསུམ་་་་་
ན་རབ་བྱུང་བསྙེན་རྫོགས་ཀྱི་མཁན་སློབ་བྱེད་པ་དུ་མ་ཞིག་སྣང་བ་དག་གི་་་་་་
ཡང་འགའ་ཞིག་ལ་མཁན་པོ་ཉམས་པས་བར་དུ་ཆོད་པ་སྣང་ལ། བླ་ཆེན་
བརྒྱུད་ཀྱིའང་ཐམས་ཅད་ལ་ཉམས་པས་བར་ཆོད་པ་མེད་པའི་ཕྱིར་དང་།
44

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཁྱད་པར་དགེ་ཚུལ་ལ་སློབ་དཔོན་དང་བསྙེན་རྫོགས་ལ་ལས་འཆགས་ངེས་ཀྱི་
དགེ་འདུན་གཙོ་བོ་ཡིན་པ་ལ། ཉམས་པས་ཁ་སྐོང་བྱས་ནས་བསྙེན་རྫོགས་
བསྒྲུབས་པ་པཎ་ཆེན་བརྒྱུད་ལའང་དུ་མ་ཞིག་སྣང་ཞིང་། དེ་དག་(༢༨བ) ལ་
ནི། ཉེ་བ་འཁོར་གྱིས་མཁན་པོ་བྱས་ཀྱང་སྡོམ་པ་སྐྱེ་མི་སྲིད་པའི་ཕྱིར་རོ། །
དེས་ན་བསྒྲུབ་བྱས་མཁན་སློབ་དགེ་འདུན་དང་བཅས་པ་ལ་རྣམ་དག་ཏུ་
ཡིད་ཆེས་ཤིང་ལས་འཆགས་པའི་འགལ་རྐྱེན་གོང་དུ་བཤད་པ་གཞན་རྣམས་་
མེད་ན་བླ་ཆེན་བརྒྱུད་དང་པཎ་ཆེན་བརྒྱུད་གང་ཡིན་ཀྱང་སྡོམ་པ་རྣམ་དག་་་
འཆགས་ལ། དེ་ལས་ལྡོག་ན་བརྒྱུད་པ་དེ་གཉིས་གང་ཡིན་ཀྱང་མི་འཆགས་
པས་ལས་འཆགས་པའི་རྒྱུའི་རྣམ་དབྱེ་ལ་མཁས་པར་བྱས་ནས་བསྟན་པ་ལ་་་་
ཕན་པའི་ལས་རྣམ་དག་བསྒྲུབ་པ་ལ་ནན་ཏན་བྱའི། ལས་གྲལ་དང་ཆོ་ག་སྐྱོན་
ཅན་འབའ་ཞིག་བྱས་ནས་མཁན་པོའི་བརྒྱུད་པ་གང་ཡིན་གྱིས་སྡོམ་པ་དག་་་་་
མ་དག་འབྱེད་པ་ནི་རྒྱ་འདུལ་བ་འཛིན་པ། བྱ་འདུལ་བ་འཛིན་པ། ཤ་མི་སྐྱི་
ཕོ་ཚུལ་འཕགས། རྨ་ཚོ་བྱང་རྡོར་ཐག་མ་པ་སོགས་ཀྱི་འདུལ་བ་འཛིན་པ་
གསེར་རིའི་འཕྲེང་བ་ལྟ་བུ་དེ་དག་ཐམས་ཅད་དང་། དགེ་བའི་བཤེས་གཉེན་
པོ་ཏོ་བ་དང་། ཤ་ར་བ་ལ་སོགས་པ་བཀའ་གདམས་ཀྱི་དགེ་བའི་བཤེས་
གཉེན་མཐའ་ཡས་པ་དུ་མ་ཞིག་བྱོན་པ་དེ་དག་དང་། ལོ་ཆེན་རིན་ཆེན་
བཟང་པོ་དང་། རྔོག་ལོ་ཆེན་པོ་ལ་སོགས་པ་སྐྱེས་ཆེན་ཇི་སྙེད་བྱོན་པ་དེ་
མཐའ་དག་བླ་ཆེན་བརྒྱུད་ཡིན་པས་དེ་མཐའ་དག་སྡོམ་པ་མེད་པ་ཤ་སྟག་་་་་
ཡིན་ནོ་ཞེས་སྐུར་བ་འདེབས་པ་རྣམ་པར་མི་འཚམ་པའི་སྡིག་ཆེས་ཆེ་བ་རྒྱུད་་
ལ་བཟུངས་ནས་རང་ཉིད་ལ་འདུལ་བའི་རྣམ་གཞག་མ་ཆགས་པ་གསལ་བར་
།མ་བྱེད་ཅིག །རྒྱུད་མཐུན་པའི་རྐྱེན་ནི། རྒྱུད་ཚོགས་སུ་མ་ཚང་བ། གང་ལེན་
པའི་སྡོམ་པ་དེ་སྔར་ཐོབ་ལ་ཉམས་པ་མ་ཡིན་པ་དང་། མཐུན་པའི་རྟགས་
རྐྱེན། (༢༩ན) ཁྱིམ་པའི་རྟགས་དང་ཆ་ལུགས་སྤངས་ཤིང་། དགེ་ཚུལ་གྱི་ཚེ་
-45-

མཁས་གྲུབ་དགེ་ལེགས་དཔལ་བཟང་གིས་མཛད།
རབ་ཏུ་བྱུང་བའི་རྟགས་དང་ཆ་ལུགས་དང་ལྡན་པ་དང་། དགེ་སློང་གི་ཚེ་
ཆོས་གོས་གསུམ་ཀ་ལྷུང་བཟེད་དང་བཅས་པ་མཁན་པོས་བྱིན་གྱིས་བརླབས་་
ཏེ་ཚུལ་བཞིན་དུ་བསྐོན་པ་ལ་སོགས་པ་དང་། ཁྲུས་བྱས་པ་དང་ལྡན་པ་དང་།
བསམ་པ་མཐུན་པའི་རྐྱེན་ནི། བསམ་པ་རང་བཞིན་དུ་གནས་པ། སྡོམ་པ་དེ་
བསམ་པ་ཐག་པ་ནས་ལེན་པར་འདོད་ཅིང་སྡོམ་པ་ཐོབ་དུས་ཤེས་པ། ངེས་པ་
ལྔ་དང་བྲལ་ཞིང་ངེས་འབྱུང་གི་བསམ་པས་ཟིན་པ་རྣམས་སོ། །འདི་དག་ལ་
བརྗོད་པར་བྱ་བ་མང་དུ་ཡོད་ཀྱང་ཡི་གེ་མངས་པར་འགྱུར་བས་མ་བྲིས་ལ།
བསྟན་པའི་རྩ་བ་ཚིགས་སྔ་ཕྱིའི་སྡོམ་པ་དང་པོར་ཐོབ་ངེས་པ་ཞིག་མ་བྱུང་ན་
གཞི་སྟོར་བ་འབའ་ཞིག་ཡིན་ཀྱང་གང་བྱུང་བྱུང་གི་ལག་ལེན་གྱིས་བསྟན་པ་་་
རྨང་ནས་འདོན་པ་མང་དུ་མཐོང་ནས་ཆོས་ལོག་སྤྱོད་པའི་རྣམ་གཞག་མདོ་་་
ཙམ་ཞིག་སུན་དབྱུང་བ་སྨོས་པ་ཡིན་ནོ། །མ་ཐོབ་པ་ཐོབ་པར་བྱེད་པའི་རྣམ་
པར་བཞག་པ་བཤད་ཟིན་ཏོ། །
ཐོབ་པ་མི་ཉམས་པར་བསྲུང་བ་ནི། བསྲུང་ཐབས་ཡན་ལག་ལྔའི་སྒོ་ནས་
བསྲུང་བ་སྟེ། དགེ་བའི་བཤེས་གཉེན་ཁྱད་པར་ཅན་ལ་བསྟེན་ཏེ་བསྲུང་བ་
དང་། ·རང་གི་བསམ་པ་རྣམ་པར་དག་པའི་སྒོ་ནས་བསྲུང་བ་དང་། བསླབ་པ་
ཡོངས་སུ་སྦྱོང་བའི་སྒོ་ནས་བསྲུང་བ་དང་། བདེ་བར་གནས་པའི་རྐྱེན་བསྟེན་
པའི་སྒོ་ནས་བསྲུང་བ་དང་།།མི་མཐུན་ཕྱོགས་ངོ་ཤེས་པར་བྱས་ཏེ་བསྲུང་བའོ།
དང་པོ་ནི། དགེ་ཚུལ་དང་བསྙེན་རྫོགས་བྱས་མ་ཐག་པ་( ༢༩༠)དེས། རང་
ཉིད་བསྙེན་པར་རྫོགས་ནས་ལོ་བཅུ་བར་མ་ཆད་དུ་ལོན་པ་དང་ལྔ་ཕྲུགས་་་་
དང་ལྡན་པ་སྟེ་ཆོས་གཉིས་པོ་དེ་དང་ལྡན་པར་གྱུར་གྱི་བར་དུ་སྔར་གྱི་མཁན་
པོ་དེའམ། མཁན་པོའི་མཚན་ཉིད་གོང་དུ་བཤད་པ་དེ་དང་ལྡན་པའི་དགེ་
སློང་གཞན་ཞིག་ལ་གནས་འཆའ་བའི་ཆོ་ག་བྱས་ནས། གནས་ཀྱི་སློབ་དཔོན་
དེ་ཉིད་ལ་བརྟེན་ཏེ། བྱ་བ་ཐམས་ཅད་རང་ཉམས་སུ་མི་གཏང་བར། གཤང་
46-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
གཅི་འདོར་བ་དང་། ཞག་གཅིག་གནས་གཞན་དུ་ཕྱིན་པ་ལ་སོགས་པའི་བྱ་བ་
དང་དུས་ཀྱི་དམིགས་བསལ་གསུངས་པ་རྣམས་མ་གཏོགས་པ། དུས་ཐམས་
ཅད་དུ་བྱ་བ་ཐམས་ཅད་ཞུས་ནས་བླང་དོར་ཚུལ་བཞིན་དུ་བྱེད་པའོ། །རང་
གི་བསམ་པ་རྣམ་པར་དག་པའི་སྒོ་ནས་བསྲུང་བ་ནི། བག་ཡོད་པ་དང་། དྲན་
པ་དང་། ཤེས་བཞིན་དང་། ངོ་ཚ་ཤེས་པ་དང༌། ཁྲེལ་ཡོད་པ་དང་། དད་པ་
དྲག་པོ་བསྒོམ་པ་སོགས་ཀྱི་སྒོ་ནས་བསླབ་པ་ལ་གུས་པར་བྱེད་ཅིང་བླང་དོར་་
ལ་འགྲུས་པར་བྱེད་པའོ། །བསླབ་པ་ཡོངས་སུ་སྤྱོད་པའི་སྒོ་ནས་བསྲུང་བ་ནི།
ཞི་གནས་ཀྱི་གསོ་སྦྱོང་དང་མཐུན་པའི་གསོ་སྦྱོང་དང་། དབྱར་གནས་པར་
ཁས་ལེན་པ་དང་། དགག་དབྱེ་བྱ་བ་ལ་སོགས་པའི་སྒོ་ནས་རྒྱུད་ཡོངས་སུ་
དག་པར་བྱེད་པའོ། །བདེ་བར་གནས་པའི་རྐྱེན་བསྟེན་པའི་སྒོ་ནས་བསྲུང་བ་
ནི། གོས་དང་། ཟས་དང་། གནས་མལ་དང་སྨན་ལ་སོགས་པ་རྣམས། ཉུང་ངུ་
དང་ངན་པས་ཆོག་མི་ཤེས་དང་། བཟང་པོ་དང་མང་པོ་དགེ་བའི་སྦྱོར་བ་
ཉམས་ཉམས་སུ་བསྒྲུབ་པ་དང༌། ཚོང་དང་བུན་སྐྱེད་དང་ཞིང་ལས་ལ་སོགས་
པ་སྟོན་པས་བཀག་པའི་སྨད་པའི་སྦྱོར་བ་དུ་མས་སྟོན་པའི་གསུང་རབ་ལས་་
བཀག་པའི་( ༣༠ན)ཟས་དང་ཡོ་བྱད་དུ་མ་འབད་པས་བསྒྲུབ་པ་འདོད་པ་་་་་་་
བསོད་ནམས་ཉམས་པའི་མཐའ་དང་། རང་ངེས་འབྱུང་གི་ཚུལ་ཁྲིམས་རྣམ་
པར་དག་པ་ལ་གནས་ཤིང་། དགེ་བའི་སྦྱོར་བ་ལ་བརྩོན་པ་ལྷུར་ལེན་པའི་ཚེ་
བསྒྲུབ་པ་ན་དགེ་བའི་སྦྱོར་བ་ཉམས་པའི་འབད་རྩོལ་མི་དགོས། ལོངས་སྤྱོད་
པའི་ཚེ་སྲེད་ཞེན་དྲག་པོ་མི་སྐྱེ་བའི་ཚེ་ན། སྟོན་པས་བཀག་པ་མ་ཡིན་པའི་
ཟས་དང་གོས་དང་གནས་མལ་ལ་སོགས་པ་བཟང་པོ་བྱུང་བ་ལ་ལོངས་སྤྱོད་་
མི་ནུས་པར་བག་འཁུམས་པ་དང་། ཆེད་དུ་གཉེར་ནས་གཅེར་བུ་དང་། ཟས་
གཅོད་པ་དང་། ཆུ་འབའ་ཞིག་འཐུང་བ་ལ་སོགས་པ་ངལ་ཞིང་དུབ་པའི་
མཐའ་སྤངས་ཏེ། སྤྱོད་པ་མཐའ་གཉིས་དང་བྲལ་བར་སློབ་པའོ། །མི་མཐུན་
-47-

མཁས་གྲུབ་དགེ་ལེགས་དཔལ་བཟང་གིས་མཛད།
ཕྱོགས་ངོ་ཤེས་པར་བྱས་ཏེ་བསྲུང་བ་ནི། སྡོམ་པ་རང་རང་གི་མི་མཐུན་ཕྱོགས་
ཁས་བླངས་པའི་བསླབ་པ་ལས་འདས་པའི་ལྟུང་བ་ཕྲ་རགས་ཐམས་ཅད་ངོ་་་་་
ཤེས་པར་བྱས་ནས། སྤྱིར་ལྟུང་བ་ཐམས་ཅད་དང་། ཁྱད་པར་དུ་གང་འབྱུང་
ཉེ་བ་རྣམས་ལ་དམིགས་ཕུག་པའི་དྲན་ཤེས་བསྟེན་པར་བྱེད་པའོ། །དེ་ཡང་
དགེ་ཚུལ་ནི། བསྟན་པ་ལ་ཞུགས་ཀྱང་མ་རྫོགས་པས་བསླབ་པ་དང་འགལ་
བའི་ལྟུང་བ་ལ་སྡེ་ཚན་རིགས་མི་གཅིག་པ་དུ་མ་མེད་ཀྱི། དགེ་ཚུལ་གྱི་ལྟུང་བ་
ཐམས་ཅད་ཉེས་བྱས་ཞེས་བྱ་བའི་མིང་རིགས་གཅིག་ཏུ་ཟད་ལ། དེ་ཡང་
དངོས་སུ་བླངས་པ་ལས་འདས་པའི་ལྟུང་བ་སུམ་ཅུ་རྩ་དྲུག་ལས། རྩ་བའི་ལྟུང་
བ་བཞི་ནི། ཕམ་པ་དང་འདྲ་བའི་ཉེས་བྱས། དེའི་ལྷག་མ་སོ་གཉིས་བཤགས་
བྱའི་ཉེས་བྱས། དེ་དག་དང་འཆང་སྤང་སོགས་(༣༠བ)ལྟུང་བ་ཕྱེད་དང་བཅོ་
བརྒྱད་དགེ་ཚུལ་ལ་ལྟུང་མེད་ཡིན་པས་དེ་དག་མ་གཏོགས་པ་དགེ་སློང་གི་་་་་་
བསླབ་པའི་གཞི་ཇི་སྙེད་ཡོད་པ་དེ་དག་ལས་དགེ་ཚུལ་གྱིས་འདས་པ་ལ་ཡང་་
བསྡམ་བྱའི་ཉེས་བྱས་ཡིན་ནོ།།དགེ་སློང་གི་བསླབ་པ་དང་འགལ་བའི་ལྟུང་བ་
ལ་ནི། སྡེ་ཚན་རྣམ་པ་ལྔ་སྟེ། ཕམ་པ་དང་། ལྷག་མ་དང་། ལྟུང་བྱེད་དང་།
སོར་བཤགས་པར་བྱ་བ་དང༌། ཉེས་བྱས་སོ། །ལྟུང་བྱེད་ལ་གཉིས་ཏེ། དངོས་
པོ་སྤངས་པའི་ཆད་ལས་སྔོན་དུ་བཏང་ནས་བཤགས་དགོས་པ་སྤང་བའི་ལྟུང་
བྱེད་དང་དེ་འདྲ་བའི་ཆད་ལས་ལ་མི་ལྟོས་པ་ལྟུང་བྱེད་འབའ་ཞིག་པ་གཉིས་་
སོ། །གཞི་བཅུ་བདུན་ནས་གསུངས་པའི་བསླབ་པ་དང་འགལ་བའི་ཉེས་པ་
ཕལ་ཆེ་བ་ཐམས་ཅད་ཀྱང་ཉེས་བྱས་ཀྱི་སྡེ་ཚན་ཡིན་ལ། ཕམ་པ་ལྷག་མ་
སོགས་ཀྱི་ཡན་ལག་མ་ཚང་བའི་སྦོམ་པོ་ལ་སོགས་པ་དང་ཉེས་བྱས་རྣམས་་་་་་
ཀྱང་ཕམ་པ་དང་ལྷག་མ་སོགས་ཀྱི་སྡེ་ཚན་དེ་དང་དེར་གཏོགས་པའི་ཕྱིར་སྡེ་་
ཚན་ལྔར་མ་འདུས་པའི་ལྟུང་བ་མེད་དོ། །བསླབ་པའི་གནས་དེ་དག་གི་བླང་
དོར་ལ་ཚུལ་བཞིན་དུ་སློབ་པར་མི་བྱེད་ན་ནི། སྡོམ་པ་བླངས་ཀྱང་ངན་འགྲོ་
48-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
མི་བཟད་པའི་སྒོ་འབྱེད་པར་བྱེད་པའི་རྒྱུ་ཡིན་ལ་སློབ་པར་འདོད་ན་ནི།
བསླབ་པ་ཉིས་བརྒྱ་ལྔ་བཅུ་རྩ་གསུམ་གཞིས་བསྡུས་ཀྱི་ཉེས་བྱས་དང་བཅས་་་་
པ་ཐམས་ཅད་ཀྱི་བསྲུང་འཚམས་དང་ལྟུང་བའི་རྒྱུ་ཚོགས་ཞིབ་པར་ཤེས་པར་
བྱ་དགོས་ཀྱི། མི་ཤེས་པར་བསླབ་བྱ་ལ་སློབ་པར་འདོད་ཀྱང་བསམ་པ་བཟང་
བ་ཙམ་དུ་ཟད་དོ། །།དེ་བས་ན་རབ་ཏུ་བྱུང་ཞིང་བསྙེན་པར་རྫོགས་པ་བྱས་
ཟིན་མ་ཐག་ཏུ་འདུལ་བའི་སྡེ་སྣོད་རྒྱ་ཆེར་མཉན་པའམ། དེ་ཙམ་(༣༡ན)མ་
ལྕོགས་པས་ཀྱང་རང་གིས་གང་ཁས་བླངས་པའི་བསླབ་པའི་བསྲུང་འཚམས་་
ལེགས་པར་ཤེས་ཀྱི་བར་དང་བསླབ་བྱའི་གནས་ལ་ཐོས་བསམ་ལྷུར་ལེན་པ་་་་
དོན་གྱི་གཙོ་བོར་བྱའི། ་པ་ལ་
མ་ཞིག་འབད་ལོ་བྱས་ཀྱང་། ཁྱིམ་པ་དང་རབ་ཏུ་བྱུང་བའི་ཀུན་སྤྱོད་རགས་
པའི་ཁྱད་པར་གཞན་ལྟ་ཅི་སྨོས། རབ་ཏུ་བྱུང་བའི་ཟ་ལུགས་གྱོན་ལུགས་ཙམ་
གྱི་བརྡ་ཆད་ཀྱང་མ་ཆགས་པ་དག་གིས་ནི། སྡེ་སྣོད་ཅི་ཙམ་ལ་སྦྱངས་ཤིང་
བསྒྲུབ་པའི་གཟུགས་བརྙན་ཅི་ཙམ་བྱས་ཀྱང་བསླབ་པ་དང་འགལ་བའི་ཉེས་་
པས་ངན་འགྲོར་འཁྲིད་པ་སྐྱོབ་ནུས་པ་མ་ཡིན་ཏེ། ཏིང་ངེ་འཛིན་རྒྱལ་པོ་ལས།
ཇི་སྙེད་ཆོས་ཀྱི་རྣམ་པས་བྱང་ཆུབ་ཀྱང་། །ཐོས་པས་རྒྱགས་པས་ཚུལ་ཁྲིམས་
མི་བསྲུང་ན། །ཚུལ་ཁྲིམས་འཆལ་བ་ངན་འགྲོར་དེ་འགྲོ་སྟེ། །དེ་ལ་ཐོས་པ་
མང་པོས་སྐྱོབ་མི་ནུས། །ཞེས་གསུངས་པ་ལྟར་རོ། །དེ་ལྟ་ན་ཡང་འདིར་ནི།
ཡི་གེ་ཉུང་ངུ་ཙམ་གྱིས་གར་ཡང་མི་ཕྱིན་པས་བསླབ་བྱ་སོ་སོའི་རྒྱུ་ཚོགས་དང་
བསྲུངས་འཚམས་དག་མ་སྨོས་སོ། །དེ་ཡང་སྤང་བར་བྱ་བར་ཁ་ན་མ་ཐོ་བ་ནི
གཉིས་ཏེ། རང་བཞིན་གྱི་ཁ་ན་མ་ཐོ་བ་དང་། ་བཅས་པའི་ཁ་ན་མ་ཐོ་
བའོ། །དང་པོ་ནི། སྡོམ་པ་བླངས་མ་བླངས་གང་ཡིན་ཀྱང་ཁྱད་པར་མེད་པར་
བྱ་བ་དེ་ལ་ཞུགས་ཙམ་ནས་སྡིག་ཏུ་འགྱུར་བ་ཡིན་ལ། གཉིས་པ་ནི། བསླབ་
པ་བཅས་པའི་རྟེན་གྱི་གང་ཟག་སྡོམ་ལྡན་ཁོ་ན་ལ་སྟོན་པས་བཅས་པ་དང་་་་་་
-49-

མཁས་གྲུབ་དགེ་ལེགས་དཔལ་བཟང་གིས་མཛད།
འགལ་བའི་ཆ་ནས་སྡིག་ཏུ་འགྱུར་བའོ། །དེ་ལ་(༣༡༠)སོ་སོ་ཐར་པའི་སྡོམ་
པའི་སྐབས་སུ་ནི། རང་བཞིན་གྱི་ཁ་ན་མ་ཐོ་བ་ཆེ་ཆུང་གང་ལ་ཡང་དགོས་པ་
གང་གི་ཕྱིར་ཡང་གནང་བ་མེད་དོ། །བཅས་པའི་ཁ་ན་མ་ཐོ་བ་རྐྱང་པ་དག་
ལ་ནི། སྡོམ་གྱིས་བསྡུས་པ་རྣམས་ཀྱི་ནང་ནས་ཆང་མ་གཏོགས་པ་ཐམས་ཅད་
སྲོག་གི་ཕྱིར་གནང་བ་ཤ་སྟག་ཡིན་ལ། ཆང་ནི། ནད་པ་ལ་ཡང་སྲོག་གི་ཕྱིར་
ཡང་གནང་བའི་སྐབས་མེད་དོ། །དེ་ཡང་རབ་བྱུང་གཅིག་པུ་མ་ཡིན་གྱི་ཆོས་
འདི་པའི་བསླབ་པ་བླངས་པ་ཁྱིམ་པ་ཡན་ཆད་ཀྱིས་ནད་གསོ་བའི་ཕྱིར་ཡང་་་
རྩྭ་ཀུ་ཤའི་རྩེ་མོ་ཆང་ལ་ཉུགས་པ་ཁར་བཅུག་སྟེ་རོ་མྱང་བ་ཙམ་ཡང་བྱར་མི་་་
རུང་ན་ཧུབ་གཅིག་གམ་གཉིས་སུ་ལོངས་པ་ལྟ་ཅི་སྨོས། དེ་ལྟར་ཡང་མདོ་རྩ་
ལས། ནད་པས་ཆང་ནི་རྩྭ་མཆོག་གིས་ཀྱང་མི་བཏུང་ངོ་། །དགེ་བསྙེན་ཡན་
ཆད་ཐམས་ཅད་ཀྱིས་མི་བླུད་དོ། །ཞེས་པའི་རྒྱ་ཆེར་འགྲེལ་ལས། ནད་པས་
ཆང་ནི་རྩྭ་མཆོག་གིས་ཀྱང་མི་བཏུང་ངོ་ཞེས་བྱ་བ་འདི་ནི། བཅས་པའི་ཁ་ན་
མ་ཐོ་བ་དང་བཅས་པ་ཐམས་ཅད་ནད་པའི་ཡུལ་ལ་རྗེས་སུ་གནང་བ་དེའི་་་་་་
དམིགས་ཀྱིས་བསལ་བ་ཡིན་ཏེ། ཇི་ལྟར་བཅོམ་ལྡན་འདས་ཀྱིས་ཤཱཀྱ་ན་བར་
གྱུར་པ་དག་ལ་དེ་ཉིད་མ་གནང་བར་གསུངས་པ་ཡིན་ནོ། །དེ་ཡང་དགེ་སློང་
དག་ང་ལ་སྟོན་པ་ཞེས་ཟེར་བ་ཁྱེད་ཅག་གིས་ཆང་ཐ་ན་རྩྭ་མཆོག་གིས་ཀྱང་་་་
མི་བླུད་མི་བཏུང་ངོ་ཞེས་གསུངས་པ་ཡིན་ནོ། །དགེ་བསྙེན་ཡན་ཆད་ཐམས་
ཅད་ཀྱིས་མི་བླུད་དོ་ཞེས་བྱ་བ་ནི། དགེ་བསྙེན་གྱི་མཐའ་ཡན་ཆད། ཆོས་འདི་
ལ་བསླབ་པ་བླངས་པ་ཐམས་ཅད་ཀྱིས་ཀྱང་ཆང་བླུད་པར་མི་བྱའོ། །འདིར་
(༣༢ན) གཞུང་ནི། དགེ་བསྙེན་གྱི་མི་བྱ་བའི་ལས་དྲུག་སྟེ། སེམས་ཅན་བཙོང་
བ་དང་། མཚོན་ཆ་བཙོང་བ་དང་། ཆང་བཙོང་བ་དང་། དུག་བཙོང་བ་དང་།
རྒྱ་སྐྱེགས་ཀྱི་ལས་དང་། ཏིལ་བཙོང་བའི་ལས་སོ། །ཞེས་གསུངས་པ་ཡིན་ནོ། །
རང་བཞིན་གྱི་ཁ་ན་མ་ཐོ་བ་དང་བཅས་པ་ལས་གཞན་ཐམས་ཅད་ལ་གསོ་་་་་་
50 ཀ་

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
བའི་དོན་ཉིད་མ་གཏོགས་སོ་ཞེས་བྱ་བའི་ལྷག་མའོ་ཞེས་བྱ་བ་ནི། བཅས་པའི་
ཁ་ན་མ་ཐོ་བ་དང་བཅས་པ་ཐམས་ཅད་བཀག་པ་ལ། གསོ་བའི་དོན་ཉིད་དུ་
ནི། མ་གཏོགས་ཏེ། དེའི་དོན་དུ་ནི། དགག་པ་མེད་དོ་ཞེས་གསུངས་པ་དེའི་
ལྷག་མ་ནི། མྱོས་པར་འགྱུར་བའི་བཏུང་བ་བཀག་པ་འདི་ཡིན་ཏེ། འདི་ནི།
གསོ་བའི་དོན་དུ་ཡང་བཀག་པར་ཤེས་པར་བྱའོ། །ནད་གསོ་བའི་དོན་ཉིད་དུ་
བཅས་པའི་ཁ་ན་མ་ཐོ་བ་དང་བཅས་པ་ལྷག་པར་སྤྱོད་པ་ལ་ནི། ལྟུང་བ་མེད་
དེ། དཔེར་ན་ཤ་བསྔོས་པར་ཤེས་ན་བཟའ་བར་མི་བྱའོ་ཞེས་བྱ་བ་ལ་སོགས་
པ་བཅས་པའི་ཁ་ན་མ་ཐོ་བ་དང་བཅས་པ་ཐམས་ཅད་གསོ་བའི་དོན་ཉིད་དུ་
མ་གཏོགས་སོ་ཞེས་བསྟན་པའི་ལྷག་མ་དམིགས་ཀྱིས་བསལ་བ་ནི། མྱོས་པར་
འགྱུར་བའི་བཏུང་བ་མ་གཏོགས་སོ་ཞེས་བྱ་བ་འདི་ཡིན་ཏེ། སྡིག་པ་ཐམས་
ཅད་ཀྱི་སྒོར་གྱུར་པ་ཡིན་པའི་ཕྱིར་དེ་ལ་དམིགས་ཀྱིས་བསལ་བ་མེད་དོ།
ཞེས་གསུངས་སོ། །དེ་ལྟར་ན་ནད་གསོ་བའི་དོན་དུ་རང་ལ་དམིགས་པའི་ཤ་
བཟའ་བ་སོགས་བཅས་པའི་ཁ་ན་མ་ཐོ་བ་ཐམས་ཅད་གནང་བ་དམིགས་་་་་
ཡང་
བསལ་མེད་དོ་ཞེས་གསལ་བར་བཤད་པས། (༣༢བ) ཤ་རང་བཞིན་གྱི་ཁ་ན་མ་
ཐོ་བ་ཡིན་པ་དང་ཆང་བག་མེད་དུ་འཐུང་བ་ལ་སྐྱོན་དུ་མི་རྩི་བ་སོགས་ལོག་་
པའི་ཆོས་ལུགས་དུ་མས་སྡིག་པ་ཐམས་ཅད་ཀྱི་སྒོ་གསུངས་པའི་ཉེས་པ་རྒྱས་་་
པར་བྱེད་དོ།\ །དེའི་ཕྱིར་མདོ་དང་བསྟན་བཅོས་ཐེག་པ་ཆེ་ཆུང་གི་སྡེ་སྣོད་
མཐའ་དག་ནས་མཐའ་ཅིག་ཏུ་ཆང་ལ་ཉེས་པ་ཐམས་ཅད་ཀྱི་སྒོར་གྱུར་པའི་་་་
དགག་པ་རྒྱ་ཆེར་ཡང་དང་ཡང་དུ་ལན་གཅིག་མ་ཡིན་པར་གསུངས་ཀྱང་། དེ་
ཉིད་ལ་འཛེམ་པ་མེད་པར་སྤྱོད་པ་ལ་སྐྱོན་དུ་མི་བྱེད་པ་ནི སངས་རྒྱས་ཀྱི་
བསྟན་པ་འཇིག་པར་བྱེད་པའི་རྒྱུ་གཞན་གང་ལས་ཀྱང་སྟོབས་ཆེསཆེ་བ་་་་་
ཡིན་ལ། དེ་ཡང་བཅས་པ་དང་འགལ་བའི་ཉེས་པ་གཞན་གང་ཡིན་ཀྱང་
-51-

མཁས་གྲུབ་དགེ་ལེགས་དཔལ་བཟང་གིས་མཛད།
དེ་དག་ལ་སྤྱད་པས་ཉེས་པ་ཐམས་ཅད་ཀྱི་སྒོར་འགྱུར་ཚུལ་ཆང་འཐུངས་པ་་་
དང་མཚུངས་པ་གཅིག་ཀྱང་མེད་པས། དེའི་ཕྱིར་བསྟན་པ་ལ་གནོད་པའི་
སྒོ་ཡང་ཆང་བསྟེན་པ་དང་མཚུངས་པ་ཅིའང་མེད་པས་ཆང་བཅས་རྐྱང་ཡིན་
ཀྱང་གནང་བའི་སྐབས་མེད་པ་ཡིན་ནོ། །བསྟན་པ་ལ་གནོད་པའི་ཚབས་
གཞན་ལས་ཆེས་ཆེ་བས་འདིའི་གཟུགས་བརྙན་ཙམ་གྱིས་ཀྱང་བསྟན་པ་ལ་
གནོད་པར་མཐོང་སྟེ། རྒྱལ་པོ་གླང་དར་མས་ཀྱང་བསྟན་པ་བསྣུབས་པའི་
རྟེན་འབྲེལ་དུ། ལྷ་སའི་གཙང་ཁང་གི་སྒོ་ལ་འདམ་ཞལ་བྱས་པ་ལ་རབ་བྱུང་
ཆང་འཐུང་བའི་གཟུགས་བརྙན་བྲིས་ནས་བཞབཞག་ལ།·བལ་པོར་རབ་བྱུང་ཆང་
གི་བུམ་པ་ཁྱེར་བ་གཟིགས་པས་ཐུགས་ཤིན་ཏུ་བྱུང་སྟེ་ཀུན་མཁྱེན་གཉིས་པ་་་
དབྱིག་གཉེན་ཀྱང་མྱ་ངན་ལས་འདས་ཞེས་གྲག་གོ །དེ་ལྟར་ཡིན་ན་ད་ལྟ་བླ་
གོས་དང་མཐང་གོས་ཆང་གི་སྐྱུགས་པས་གཡོག་པར་བྱེད་པ་༥༣༣ན)ཁྱུ་ཆེན་་་
པོ་དག་གིས་རྒྱལ་བའི་བསྟན་པ་ཉིན་རེ་བཞིན་བྲི་བར་བྱེད་པ་ལྟ་སྨོས་ཀྱང་ཅི་
ཞིག་དགོས། གལ་ཏེ་དེ་ནི། ཉན་ཐོས་ཀྱི་རྣམ་གཞག་ཡིན་གྱི། གསང་སྔགས་རྡོ་
རྗེ་ཐེག་པའི་སྒོར་ཞུགས་པའི་རབ་བྱུང་རྣམས་ལ་ནི། ཅི་དགར་གནང་བ་ཡིན་
པས་སྐྱོན་མེད་དོ་ཞེ་ན། དེ་ནི་རྒྱུད་སྡེ་རིན་པོ་ཆེ་དག་གི་དོན་ལ་ཕྱིན་ཅི་ལོག་
ས་རྡོ་རྗེ་རྩེ་མོ་ལས་སྡོམ་པ་བསྒྲག་པའི་
ད
སྐབས་སུ། ཕུང་ཁྲོལ་ཀུན་གྱི་རྩ་བ་ཡི། །ཆང་ནི་རྣམ་པ་སྤང་བར་བྱ། །ཞེས་
གསུངས་ལ། དེ་ཉིད་བླ་མེད་ཀྱི་དཀྱིལ་ཆོག་ཚད་ལྡན་དུ་མར་ཡང་གསུངས་
པའི་ཕྱིར་དང་། དུས་འཁོར་ནས་ཀྱང་དངོས་སུ་དགག་པ་དམིགས་ཕུག་པ་
མཛད་པའི་ཕྱིར་རོ། །གལ་ཏེ་ཚོགས་ཀྱི་འཁོར་ལོའི་སྐབས་སུ་ཆང་མ་འཐུངས་
ན། དམ་ཚིག་ལ་ནི་ཇི་བཞིན་རྙེད། །མི་བསྟེན་པ་ནི་བཅུ་གསུམ་པ།།ཞེས་པའི་
ཉེས་པ་འབྱུང་བ་མིན་ནམ་ཞེ་ན། དེ་ལྟ་ན་དམ་རྫས་ཀྱི་གཙོ་བོ་ཤ་ལྔ་དང་
བདུད་རྩི་ལྔ་ཡིན་པས་བཤང་གཅི་དང་ཁྱི་ཤ་སོགས་ཀྱང་དངོས་སུ་མ་བསྟེན་་་
-52-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ན་དམ་ཚིག་ལས་འདས་པའི་ཉེས་པར་འགྱུར་རོ། །གལ་ཏེ་དེ་དག་ནི། ཟས་
གཞན་ལ་ཤ་ལྔ་དང་བདུད་རྩི་ལྔར་བསྒོམས་ནས་བྱིན་གྱིས་བརླབས་པ་དང་།
བདུད་རྩི་རིལ་བུ་བཏབ་ནས་ལོངས་སྤྱོད་པ་ཙམ་གྱིས་ཆོག་གོ་སྙམ་ན།
ན་ཆང་་ལ་ཡང་ཚུལ་དེ་ཉིད་ཅིའི་ཕྱིར་མི་མཚུངས་ཏེ། དམ་ཚིག་གི་རྫས་
མཚུངས་པ་ལ་བཤང་གཅི་ཕོར་བུ་གང་བ་ལོངས་སྤྱོད་མི་དགོས་པར་བསྒོམ་
པའམ་བདུད་རྩི་རིལ་བུ་ཙམ་གྱིས་ཆོག་ལ། ཆང་ལྕེ་ལ་རེག་པ་ཙམ་གྱིས་མི་
ཆོག་པར་མྱོས་པར་གྱུར་གྱི་བར་དུ་འཐུང་(༣༣བ)དགོས་པར་སྨྲ་བ་ནི། བླུན་
པོ་རང་གི་འདོད་པས་སངས་རྒྱས་ཀྱི་བསྟན་པ་བཤིག་པའི་བདུད་ཚིག་ཡིན་་་་་
པར་གདོན་མི་ཟའོ། །གལ་ཏེ་བརྟག་གཉིས་ལས། དེ་ལ་ག་བུར་རྒྱུ་ཡི་ཕྱིར། །ཤ་
ནི་རབ་ཏུ་བཟའ་བར་བྱ། །ཁྱད་པར་དུ་ཡང་ཆང་ཉིད་དོ། །ཞེས་གསུངས་པ་
མ་ཡིན་ནམ་ཞེ་ན། དེ་ནི། སྔགས་པ་བདེ་བ་ཆེན་པོའི་ཡེ་ཤེས་གོང་ནས་གོང་
དུ་རྒྱས་པར་འདེབས་སོ། །བསྟན་པ་ལ་གནོད་པའི་དགག་བྱ་མེད་ཅིང་། བདེ་
བའི་རྟེན་ཀུནྡ་ལྟ་བུའི་ཁམས་རྒྱས་པར་གྱུར་པ་ལ་བརྟེན་ནས་བདེ་ཆེན་གྱི་ཡེ་་
ཤེས་རྒྱས་པར་བྱེད་ནུས་པའི་དགོས་པ་ཁྱད་པར་ཅན་དང་ལྡན་པའི་གང
ཟག་ཁྱད་པར་བའི་དབང་དུ་བྱས་པ་ཡིན་གྱི། བདེ་ཆེན་གྱི་ཡེ་ཤེས་བསྐྱེད་པའི་
ཕྱོགས་ནའང་མེད་ཀྱང་སྲེད་པས་འཇུག་པའི་སྔགས་པ་རབ་བྱུང་གི་རྟགས་
ཅན་རྣམས་ཀྱིས་མྱོས་པར་འགྱུར་བའི་བཏུང་བ་མངོན་གྱུར་སྤྱོད་པ་ལ་ནི།
བསྟན་པ་ལ་གནོད་པའི་དགག་བྱ་ཆེས་ཆེ་བ་ཡིན་ནོ། །རྒྱ་གར་གྱི་གྲུབ་ཆེན་
དངོས་སུ་ཆང་བསྟེན་པ་དག་ནི། དངོས་ཀྱི་རིག་མ་བསྟེན་པ་ལ་ཉེས་པ་འབྱུང་
བའི་
ངེ་གནས་སྐབས་དག་ལས་ཀྱང་རིང་དུ་འདས་ནས་ཐ་མལ་གྱི་སྣང་ཞེན་་
མཉམ་རྗེས་ཐམས་ཅད་དུ་རིམ་གཉིས་ཀྱི་ཏིང་ངེ་འཛིན་གྱིས་ཟིལ་གྱིས་གནོན་
ནུས་པ། སྤྱོད་པ་སྤྱད་རན་པ་དག་དང་སྤྱད་ཟིན་པ་དག་གིས། རབ་བྱུང་གི་
རྟགས་སྤངས་ཏེ། རྣལ་འབྱོར་པའི་གཟུགས་ཀྱིས་དངོས་སུ་ཆང་དང་རིག་མ་
hu53་་་་

མཁས་གྲུབ་དགེ་ལེགས་དཔལ་བཟང་གིས་མཛད།
བསྟེན་ཅིང་། དེ་འདྲ་བ་ལ་མ་དད་པ་ཐམས་ཅད་རྫུ་འཕྲུལ་གྱི་སྟོབས་ཀྱིས་
དངོས་སུ་འདུལ་བར་བྱེད་ནུས་པ་དག་གི་ཀུན་སྤྱོད་ཡིན་གྱི། ད་ལྟ་ཆགས་སྡང་
མངོན་(༣༤ན)གྱུར་མགོ་མ་ནོན་པར་ཡོད་ཅིང་། ཐ་མལ་གྱི་སྣང་ཞེན་ཐ་མལ་
བ་དག་དང་ཁྱད་པར་མེད་པར་ཡོད་བཞིན་དུ་གྲུབ་ཆེན་དག་གི་ཀུན་སྤྱོད
ལྟར་འཆོས་པ་ནི། མི་བཟད་པའི་རྫུན་ཆེན་པོས་འཇིག་རྟེན་བསླུ་ཞིང་བསྟན་
པ་ཉམས་པར་བྱེད་པའི་སྒོ་ནས་འཇིག་རྟེན་ཕ་རོལ་བཏང་བའི་ཆོས་ལོག་་་་་
ཡིན་པར་ཤེས་པར་བྱའོ། །ད་ལྟ་བོད་འདི་ན་བསླབ་པ་ཉིས་བརྒྱ་ལྔ་བཅུ་རྩ་
གསུམ་ཁས་བླངས་ནས། རྩ་བ་བཞི་དང་ཆང་དང་ཕྱི་དྲོའི་ཁ་ཟས་ཏེ་དྲུག་པོ་
ཙམ་ཞིག་བསྲུང་བ་བསྒོམ་པ་ལ་དགེ་སློང་གི་མཆོག་ཏུ་བྱེད་པ་སྣང་མོད་ཀྱང་།
ཕྱི་དྲོའི་ཁ་ཟས་སྤངས་པ་དང་མ་སྤངས་པ་དོན་ལ་ཁྱད་པར་མེད་པ་དུ་མ་
ཞིག་མཐོང་སྟེ། དུས་མ་ཡིན་པའི་ཁ་ཟས་མི་ཟ་བར་རློམས་ནས་ཕྱི་དྲོའི་དུས་
རུང་གི་ཟས་དུ་མ་ཞིག་ལོངས་སྤྱོད་ཅིང༌། དེ་དག་ཕྱི་དྲོ་བཟར་རུང་ངོ་ཞེས་
བླུན་པོའི་བརྫུན་གཏམ་མང་དུ་སྨྲ་བར་བྱེད་པའི་ཕྱིར་རོ། །འདི་ལྟར་ཕྱི་དྲོ་
རྒུན་འབྲུམ་དང་། སྟར་ཁ་དང་། ཁམ་བུ་དང་། ཞོ་དང་ཐུད་ལ་སོགས་པ་
ཐམས་ཅད་ཕྱི་དྲོ་འདུལ་བ་ལས་བཟར་རུང་བ་ཉིད་དུ་གསུངས་སོ་ཞེས་སྨྲ་བ་་
དུ་མ་ཞིག་མཐོང་ངོ་། །འདུལ་བ་ལས་སྨན་རྣམ་པ་བཞི་གསུངས་པའི་ནང་
ནས་དུས་སུ་རུང་བ་ཞེས་བྱ་བ་ནི། རང་གི་གླིང་གི་ཉི་མ་ཕྱེད་མ་ཡོལ་གོང་གི་
དུས་སུ་རུང་ཞིང་། ཕྱེད་ཡོལ་ནས་མི་རུང་བ་ལ་འདུལ་བའི་རྣམ་གཞག་ཆ་
ཙམ་ཆགས་པ་ཡན་ཆད་ཀྱིས་ཤེས་ཤིང་ཡོངས་སུ་གྲགས་སོ། །མདོ་རྩ་ལས། དེ་
དུས་སུ་རུང་བ་ཉིད་ཡིན་ན་ཐུན་ཚོད་ཀྱི་མཐའི་མཐའ་ཡིན་ནོ། །ཞེས་པའི་
རྒྱ་ཆེར་འགྲེལ་ལས། བཏུང་བའི་རྫས་རྒུན་འབྲུམ་ལ་སོགས་པ་(༣༤བ)དུས་
སུ་རུང་བ་ཉིད་ཡིན་ན་མཚན་མོའི་ཐུན་ཚོད་ཀྱི་མཐའ་གང་ཡིན་པ་དེ་བཏུང་་
བའི་མཐའ་ཡིན་པར་རིག་པར་བྱའོ། །ཞེས་རྒུན་འབྲུམ་དུས་རུང་ཡིན་པར་
54-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དངོས་སུ་བཤད་ལ། འདི་ལྟ་སྟེ། རྒུན་དང་བལ་པོ་སེའུ་དང་འབྲ་གོ་དང་
སྟར་ཀ་དང་བཱ་ཏཱ་མ་དང་ཨ་རུ་མ་ཡི་ཀ་དང་ཀུ་རུ་མི་ལ་ཀ་དང་ཁམ་བུ་དང་་་
རྒྱ་ཤུག་དང་ས་ར་དག་ནི་དེ་ཞེས་བྱའོ། །ཞེས་སོགས་ཀྱི་རྒྱ་ཆེར་འགྲེལ་ལས།
རྒུན་ལ་སོགས་པ་དེ་དག་ནི། རུས་པ་དང་བཅས་པ་ལྟ་བུའི་རྩ་བ་དང་འབྲས་
བུ་དག་གི་དཔེ་ཡིན་ཏེ། རང་བཞིན་འདྲ་བའི་ཕྱིར་རོ། །ཞེས་རྒུན་དང་ཁམ་བུ་
སྟར་ཀ་སོགས་རང་བཞིན་འདྲ་བར་བཤད་པས། དེ་དག་ཐམས་ཅད་དུས་
རུང་གི་ཟས་སུ་བསྙོན་མི་ནུས་པར་གྲུབ་ཅིང་། ཞོ་ཁ་ཆུ་དང་དར་བའི་དྭངས་
མ་ཤིན་ཏུ་སླ་བ་རུང་བར་དངོས་སུ་བཤད་པས་ཞོ་དང་དར་བའི་དྭངས་མའི་་
རྩིགས་མ་མི་རུང་བར་ཤུགས་ལ་ཤེས་ལ། དར་བའི་དྭངས་མ་ནི། རྒྱ་
ཆེར་འགྲེལ་ལས་ཆུར་ཁུའོ་ཞེས་བཤད་པས་དེའི་རྩིགས་མ་ཆུར་བ་ཡིན་པའི་་་་་
ཕྱིར་ཐུད་དང་ཞོ་ཕྱི་དྲོ་བཟར་མི་རུང་བར་ལེགས་པར་གྲུབ་བོ། །ཆང་གི་
མྱོས་འགྱུར་གྱི་ནུས་པ་ཐམས་ཅད་དང་བྲལ་བའི་སིངས་པོ་སོགས་ཚགས་ལ་་་་
བཙགས་ཤིང་རུང་ཆུ་གྲང་མོ་བཏབ་པ་ནི། ཕྱི་དྲོ་ཡང་རུང་བ་ཡིན་ཏེ། མདོ་རྩ་
ལས། བཅོས་པའི་ཚྭ་དང་ཞེས་སོགས་ཀྱི་རྒྱ་ཆེར་འགྲེལ་ལས། བཅོས་པའི་ཚྭ་
ཞེས་བྱ་བ་ནི། རྒུན་ཆང་དང་སྦྲང་ཆང་ལ་སོགས་པ་བཅོས་པའི་ཚྭའོ། །འབྲུའི་
ཚྭ་ཞེས་བྱ་བ་ནི། ནས་ཆང་ལས་བྱས་པའི་ཚྭའོ། །ཞོ་ཁ་ཆུ་ཞེས་བྱ་བ་ནི། ཞོ་
ཆུའོ། །དར་བའི་དྭངས་མ་ཞེས་བྱ་བ་ནི། ཆུར་ཁུའོ། །རྩབ་མོ་ཞེས་བྱ་བ་
ནི། འབྲས་དང་ཁྲེ་དང་གྲ་ལ་སོགས་པ་བཅོས་པའི་ཁུ་བ་(༣༥ན)རྩི་མེད་པར་
མནན་པའི་རྩད་ཤུའོ། །ཆུས་བཏབ་པ་ཞེས་བྱ་བ་ནི། ལྔ་པོ་དེ་དག་ཆུའི་རུང་
བས་རུང་བར་བྱས་པའོ། །།ཚགས་ཀྱིས་བཙགས་པ་ཞེས་བྱ་བ་ནི། རས་ཀྱི་
ཚགས་ཀྱིས་བཙགས་པའོ། །ཤིན་ཏུ་སླ་བ་ཞེས་བྱ་བ་ནི། སྐ་བ་མ་ཡིན་པའོ། །
བཞིན་སྣང་ཞེས་བྱ་བ་ནི། གཟུགས་བརྙན་སྣང་བའོ། །འདམ་བུའི་ཉག་མའི་
མདོག་འདྲ་བ་སྟེ་ཅུང་ཟད་ཙམ་སེར་བའི་རྣམ་པ་ཡིན་ནོ། །ཞེས་དང་། དེའི་
-55-

མཁས་གྲུབ་དགེ་ལེགས་དཔལ་བཟང་གིས་མཛད།
ཤེས་བྱེད་དུ། འདིར་གཞུང་ནི། དགེ་སློང་དག་ལྔ་པོ་འདི་དག་ནི། བཏུང་བ་
སྐྱུར་བ་དག་ཡིན་ཏེ། འདི་ལྟ་སྟེ། བཅོས་པའི་ཚྭ་དང༌། འབྲུའི་ཚྭ་དང་། ཞོ་ཁ་
ཆུ་དང་། དར་བའི་དྭངས་མ་དང་། རྩབ་མོ་ནི། ལྔ་པ་ཡིན་ཏེ། དེ་དག་ཆུ་
བཏབ་པ། ཚགས་ཀྱིས་བཙགས་པ། ཤིན་ཏུ་སླ་བ། བཞིན་སྣང་བ། འདམ་
བུའི་ཉག་མའི་མདོག་ལྟ་བུ་དག་ནི། དུས་སམ་དུས་མ་ཡིན་པར་ཡང་ནད་
པའམ། ནད་པ་མ་ཡིན་པས་བཏུང་བར་བྱ་བ་དག་སྟེ། འདི་ལ་འགྱོད་པར་མི་
བྱའོ། །ཞེས་གསུངས་པ་ཡིན་ནོ། །ཞེས་དྲངས་པའི་ཕྱིར་རོ། །འོ་ན་འོ་མ་དུས་
རུང་ཡིན་པ་ལ་ཕྱི་དྲོ་ཇ་ལ་བཏབ་ནས་སྤྱད་དུ་ཇི་ལྟར་རུང་ཞེ་ན། མདོ་རྩ་
ལས། མི་མངོན་པ་ནི། ཡོད་པའི་གྲངས་ཉིད་མ་ཡིན་ནོ། །ཞེས་གསུངས་པས
འོ་མ་ཇ་ལས་ལོགས་སུ་མི་མངོན་ཞིང་ཇ་བཏུང་ངོ་སྙམ་དུ་ཟད་ཀྱི། འོ་མ་
བཏུང་ངོ་སྙམ་པའི་འདུ་ཤེས་སྐྱེ་མི་སྲིད་པ་ལ་ལྟུང་བ་གཏན་མེད་པར་གཞུང་་
འདི་ཉིད་ཀྱིས་གྲུབ་ལ། མགོར་གྱི་གཟུགས་ནི། བུ་རམ་ཉིད་དུ་ཤེས་པར་བྱའོ། །
ཞེས་པ་རྩ་འགྲེལ་གྱིས་བུ་རམ་ཉིད་འབྲས་(༣༥བ)ཕྱེ་བཏབ་པ་བུ་རམ་ལས་་་་་
ལོགས་སུ་མི་མངོན་པ་ལ་དུས་རུང་གི་ཉེས་པ་མེད་པར་བཤད་པས་ཀྱང་གྲུབ་་
བོ། །ཞག་ཀྱང་ཕྱི་དྲོ་རུང་བ་ཡིན་ཏེ། ཞུན་མར་དང་འབྲུ་མར་དུས་མ་ཡིན་
པར་ཡང་རུང་བར་གསལ་བར་བཤད་ཅིང༌། མདོ་རྩ་ལས། ཞག་བསྐོལ་ཞིང་
བཙགས་པ་དག་ནི། འབྲུ་མར་དང་འདྲ་བ་ཉིད་དོ། །ཞེས་གསུངས་པའི་ཕྱིར་
རོ། །ད་ནི། འདི་དཔྱད་པར་བྱ་སྟེ། ཅི་རབ་ཏུ་བྱུང་བ་དག་ལ་ཤ་གནང་བ་
དང་བཀག་པ་གང་ཡིན་ཞེ་ན། དེ་ལ་ཁ་ཅིག་འདི་སྐད་ཅེས། རབ་ཏུ་བྱུང་བ་
ཐམས་ཅད་ཀྱིས་ཤ་བཟའ་བར་མི་བྱ་བར་བྱ་སྟེ། ཟ་བ་པོ་ཡོད་པས་དེ་དག་ལ་
བཙོང་བ་ལ་སོགས་པའི་ཆེད་དུ་གསོད་པ་པོ་བྱུང་བ་ཡིན་གྱི། ཟ་བ་པོ་མེད་ན་
གསོད་པ་པོ་མི་འབྱུང་བས་ཤ་ཟ་བ་ཆེས་ཤིན་ཏུ་ཁ་ན་མ་ཐོ་བ་དང་བཅས་པ་་
སྟེ་སྲོག་གཅོད་པ་པོ་དང་འདྲ་བའི་སྡིག་འབྱུང་ངོ་ཞེས་སྨྲ་བར་བྱེད་དོ། །དེ་
-56-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དག་ལ་འདི་དྲི་བར་བྱ་སྟེ། ཅི་འདུལ་བ་ལས་རབ་ཏུ་བྱུང་བ་དག་ལ་ཤ་བཀག་
ན། དགེ་སློང་གིས་ཤ་ཟོས་པ་ལ་ལྟུང་བ་འབྱུང་ངམ་མི་འབྱུང༌། མི་འབྱུང་ན་
འདུལ་བ་ལས་དགེ་སློང་ལ་ཤ་བཀག་པ་ཉམས་སོ། །འབྱུང་ན་དེའི་ལྟུང་བ་དེ་
ཕམ་པའམ། ལྷག་མའམ། སྤང་ལྟུང་ངམ། འབའ་ཞིག་པའམ། སོ་སོར་
བཤགས་པའམ། ཉེས་བྱས་གང་ཡིན། དང་པོ་ལྟར་ན། ཕམ་པ་ལྔ་དང་།
གཉིས་པ་ལྟར་ན་ལྷག་མ་བཅུ་བཞི་དང་།སྤྱི་
གསུམ་པ་ལྟར་ན་སྤང་ལྕལྟང་སོ་
གཅིག་དང་། བཞི་པ་ལྟར་ན་འབའ་ཞིག་པ་གོ་གཅིག་དང་། ལྔ་པ་ལྟར་ན་
སོར་བཤགས་ལྔ་དང་། དྲུག་པ་ལྟར་ན་ཉེས་བྱས་བརྒྱ་དང་བཅུ་གསུམ་དུ་
འགྱུར་བས། བསླབ་པ་ཉིས་བརྒྱ་ལྔ་བཅུ་རྩ་(༣༦ན)བཞིར་འགྱུར་རོ། །འོན་ཏེ་
གཞིས་བསྡུས་ཀྱི་ཉེས་བྱས་སོ་ཞེ་ན། གཞི་བཅུ་བདུན་གང་གི་སྐབས་སུ་བཤད་
པའི་ལྟུང་བ་ཡིན་པ་སྨྲོས་ཤིག. །བཅོམ་ལྡན་འདས་ཀྱིས་འདུལ་བའི་བསླབ་
པའི་གཞི་ལས་དགེ་སློང་གིས་ཤ་བཟའ་བར་མི་བྱའོ་ཞེས་བསླབ་པ་བཅས་
སམ་མ་བཅས། མ་བཅས་ན་བཅས་པ་དང་འགལ་བའི་ལྟུང་བ་འབྱུང་བ་
འགལ་ལོ། །བཅས་ན། ཡུལ་གང་དུ་དུས་གང་གི་ཚེ་གང་ཟག་གང་ལ་བཅས་པ་
སོགས་ཀྱི་གླེང་གཞི་སྨྲོས་ཤིག །འདུལ་བ་ལུང་སྡེ་བཞི་གཞུང་འགྲེལ་གང་དུ་
ཡང་མ་མཐོང་ངོ༌། །འདི་དངོས་སུ་བཀག་པ་མེད་ཀྱང་རུང་མཐུན་གྱི་སྒོ་ནས་
བཀག་པར་འགྲུབ་སྟེ། སྲོག་གཅོད་མི་རུང་བར་དངོས་སུ་གསུངས་ཤིང་། དེ་
དང་དགག་རིགས་མཐུན་པའི་ཕྱིར་ཏེ། ཤ་ནི། ཕལ་ཆེར་སྲོག་མ་བཅད་པར་
མི་འབྱུང་བའི་ཕྱིར་རོ་སྙམ་ན། འོ་ན་ཀོ་ལྤགས་ལྷམ་མཐིལ་དང་མཆིལ་ལྷམ་གྱི་
ཡུ་བ་ཙམ་ཡང་མི་རུང་བར་འགྱུར་ཏེ། དེ་དག་ཀྱང་ཕལ་ཆེར་སྲོག་མ་བཅད་
པར་མ་འབྱུང་བའི་ཕྱིར་རོ། །དེ་ཡང་མི་རུང་བར་འདོད་ན་རུང་བའི་གྲུབ་
མཐའ་འཆའ་བ་ཉམས་སོ། །གཞན་ཡང་དེ་འདྲ་བ་ཆེས་མང་ངོ་། །འདུལ་བ་
ལས་ཤ་གནང་བ་ནི། ཆེས་གསལ་བ་དུ་མ་ཞིག་ཡོད་དེ། མདོ་རྩ་ལས། སྟག་གི་
-57

མཁས་གྲུབ་དགེ་ལེགས་དཔལ་བཟང་གིས་མཛད།
གོད་མ་མི་བཟའོ། །གླང་པོ་ཆེ་དང་རྟ་དང་ཀླུ་རྣམས་ཀྱི་མི་བཟའོ། །རྨིག་
གཅིག་པ་དང་ཝ་དང་སྤྲེའུ་དང་ཤིང་རྟ་མོ་དང་བྱ་རོག་དང་བྱ་རྒོད་དང་ཆུ་་་་
སྐྱར་དང་ཁྱི་དང་བྱ་ཁྲ་དང་འུག་པ་དང་དེ་དག་ལས་གཞན་པའི་བྱ་མི་རོ་ཟ་་་
བ་དག་དང་བྱ་དཀར་དང་ཕ་ཝང་དང་སྐྱིན་གོར་དང་དྲེའུ་སྲིན་དང་སྲིན་བུ་་་
(༣༦བ)རྣམས་ཀྱི་ཡང་མི་བཟའོ། །ཞེས་དང་། དེའི་རྒྱ་ཆེར་འགྲེལ་ལས།
དེ་དག་གི་ཤ་ཡང་ཤེས་ན་བཟའ་བར་མི་བྱའོ་ཞེས་བྱ་བར་སྦྱར་རོ། །ཞེས་
གསུངས་པ་ལྟར་རྨིག་གཅིག་པ་སོགས་བཟར་མི་རུང་བའི་ཤ་དམིགས་ཀྱིས་་་་་
བཀར་ནས་གསུངས་པས་ཀྱང་དེ་དག་ལས་གཞན་པའི་ཤ་རྣམས་བཟར་རུང་་
བར་ཤེས་ཏེ། ་ཤ་ཙམ་འགོག་པར་བདེན་ན་སྤྱིར་བཀག་པས་ཆོག་གི་ཤའི་བྱེ་
བྲག་རེ་རེ་ནས་སྨོས་ནས་བཀག་ག་ལ་དགོས། གཞན་ཡང་མདོ་རྩ་ལས། ཤའི་
བྱིན་ལེན་སྟོབ་པ་ལ་བཅས་པ་ལས་བྱུང་བ་ཉིད་མ་ཡིན་ནམ་ཞེས་དྲི་བར་བྱའོ།
ཞེས་དང༌། དེའི་རྒྱ་ཆེར་འགྲེལ་ལས། རབ་ཏུ་བྱུང་བ་རྣམས་ལ་སྦྱིན་བདག་
གིས་ཤའི་བྱིན་ལེན་བསྟབས་པ་ན། དེ་ལ་ཟ་བ་པོས། འདི་དགེ་སློང་གིས་
བཟར་མི་རུང་བའི་ཤ་བཅད་པ། མི་ཤ་དང༌། སྟག་གི་གོད་མ་དང་། རྟ་དང་
ཀླུ་དང་རྨིག་གཅིག་པ་ལ་སོགས་པའི་ཤ་མ་ཡིན་ནམ་ཞེས་དྲི་བར་བྱ་ཞིང་། དེ་
དག་ལས་བྱུང་བ་མ་ཡིན་ན་བཟའ་བར་བྱའོ། །ཚིག་དེ་ནི། མཚོན་པ་ཙམ་དུ་
ཟད་དོ། །འདི་ཅིའི་ཤ་ཞེས་དྲིས་ན་གཞན་མ་སྨོས་ཀྱང་ཉེས་པ་མེད་དོ། །དུ་མ་
ཉིད་ན་དང་པོས་སོ། །ཞེས་བྱ་བ་ནི། ཟ་བ་པོ་དུ་མ་ཉིད་ཡོད་ན་དང་པོས་དྲི་
བར་བྱ་སྟེ། དགེ་སློང་དུ་མ་ཚོགས་ན་དགེ་འདུན་གྱི་གནས་བརྟན་གྱིས་དྲི་བར་
བྱའོ། །ཞེ་བྱ་བའི་ཐ་ཚིག་གོ །ཉམས་ན་འོག་མས་སོ་ཞེས་བྱ་བ་ནི། ཤའི་སྐབས་
དྲི་བའོ། །ཞེས་བྱ་བར་སྦྱར་ཏེ། གལ་ཏེ་དང་པོས་དྲི་བ་ཉམས་ཏེ་མ་དྲིས་ན་
དེའི་འོག་མའི་དགེ་སློང་གིས་དྲི་བར་བྱའོ། །ཞེས་རབ་བྱུང་དུ་མ་གྲལ་ཚར་དུ་
དངར་བ་ལ། ཐམས་ཅད་ལ་ཤའི་བྱིན་ལེན་བསྟབས་པའི་ཚེ། མི་ཤ་དང་
-58-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
རྨིག་གཅིག་པ་སོགས་ཀྱི་ཤ་མ་ཡིན་(༣༧ན)ནམ་ཞེས་དགེ་སློང་དང་པོས་དྲི་བ་
བརྗེད་ན་གཉིས་པ་སོགས་ཀྱིས་དྲི་བར་བྱ་ཞིང་། སེམས་ཅན་བཀག་པ་དེ་དག་
ལས་གཞན་པའི་ཤ་ཡིན་ན་བཟའ་བར་བྱ་བར་དངོས་སུ་གསུངས་པའི་ཕྱིར་་་་
དང་། མདོ་རྩ་ལས། རྩ་བ་དང་། སྡོང་བུ་དང་། འདབ་མ་དང་། མེ་ཏོག་དང་།
འབྲས་བུ་དང་། བཅའ་བར་བྱ་བ་དང༌། འབྲས་ཆན་དང་། ཟན་དྲོན་དང་།
ལྡེ་གུ་དང་། ཤ་དང་། སྣུམ་འཁུར་དང་། འོ་མ་དང༌། ཞོ་དང་། མར་དང་། ཉ་
ཤ་དང། ·ཤ་སྐམ་དག་ནི།·མི་རུང་བ་ཉིད་མ་ཡིན་ནོ། །ཞེས་དང་། དེའི་རྒྱ་ཆེར་
འགྲེལ་ལས། རྩ་བ་ལ་སོགས་པ་དེ་དག་དགེ་སློང་རྣམས་ཀྱིས་བཟའ་བའི་ཕྱིར་
མི་རུང་བ་ཉིད་མ་ཡིན་ཏེ་རུང་བ་ཁོ་ན་ཡིན་ནོ། །ཞེས་དང་། འདི་དག་སྨན་
ཉིད་ཀྱི་སྐབས་ཡིན་མོད་ཀྱི་འཚོ་བ་ཙམ་གཞན་ལ་རུང་བ་ཉིད་ཡིན་ནོ། །ཞེས་
གསལ་བར་གསུངས་ཏེ། འདུལ་བ་ནས་ཤ་གནང་བ་ནད་པའི་སྨན་གྱི་དབང་
དུ་བྱས་སོ་ཞེས་ཆ་མེད་ཀྱི་རྒྱུས་གཏམ་སྨྲ་བ་ཡང་རྒྱ་ཆེར་འགྲེལ་གྱི་ལུང་འདི་་་་
ཉིད་ཀྱིས་དམིགས་ཕུག་སྟེ་བཀག་པ་ཡིན་ནོ། །འོན་ཀྱང་རྣམ་གསུམ་དག་པའི་
ཤ་གནང་བ་ཡིན་གྱི། རྣམ་གསུམ་མ་དག་པའི་ཤ་མ་ཡིན་པ་ནི། སྤྱིར་བཏང་ལ་
བཀག་པ་ཡིན་ནོ། །རྣམ་པ་གསུམ་ནི། ཟ་བ་པོའི་གང་ཟག་དེ་ཉིད་ཀྱི་ཆེད
དུ་དམིགས་ཏེ་བསྔོས་པར་ཟ་བ་པོ་དེ་ཉིད་རང་གིས་མངོན་སུམ་དུ་མཐོང་
བའམ། ཁོ་བོའི་ཆེད་དུ་བསྔོས་པར་གཞན་དག་ལས་ཐོས་པའམ། སྐབས་
སྟོབས་སོགས་ལ་དཔགས་ན་བདག་གི་ཆེད་དུ་དམིགས་ནས་བསད་པ་ཡིན་་་་་་
སྲིད་དམ་སྙམ་དུ་དོགས་པ་སྟེ། གསུམ་པོ་དེ་ཉིད་ལས་གང་ཡང་རུང་བ་ཞིག་
ཚང་ན་ཡང་མ་དག་པ་ཡིན་ལ། (༣༧བ)གསུམ་ག་མེད་ན་རྣམ་གསུམ་དག་པ་
ཡིན་ཏེ། དོན་འདི་དག་ཀྱང་། མདོ་རྩ་ལས། ཤ་བསྔོས་པར་ཤེས་ན་བཟའ་
བར་མི་བྱའོ། །ཞེས་པའི་རྒྱ་ཆེར་འགྲེལ་ལས། ཟ་བ་པོ་དེ་ཉིད་ཀྱི་ཕྱིར་སྦྱིན་
བདག་གིས་ཤ་བསྔོས་པར་ཟ་བ་པོ་དེས་མཐོང་བ་དང་ཐོས་པ་དང་དོགས་་་་་་
-59-

མཁས་གྲུབ་དགེ་ལེགས་དཔལ་བཟང་གིས་མཛད།
པའི་སྒོ་ནས་ཤེས་ན་དེས་ཤ་བཟའ་བར་མི་བྱ་བ་སྟེ། དེ་བས་ན་རབ་ཏུ་བྱུང་
བ་རྣམས་ཀྱིས་ནི། བཤན་པའི་གནས་སམ་ཚོང་འདུས་ནས་ཤ་རུང་བ་དགེ་
བསྙེན་དད་པ་ཅན་གྱིས་བླངས་ཏེ། བཟའ་བར་རྗེས་སུ་གནང་ངོ་། །ཞེས་
གསལ་བར་གསུངས་ལ། ·ཤ་རུང་བ་ཞེས་པ་ནི། གོང་དུ་བཤད་པའི་མཐོང་
ཐོས་དོགས་གསུམ་དང་བྲལ་བའི་ཤའོ། །བླུན་པོ་ཁ་ཅིག་བསད་ཤ་ཡིན་ན་རྣམ་
གསུམ་མ་དག་པའི་ཤ་ཡིན་པས་ཁྱབ་བོ་ཞེས་ཟེར་བ་ནི། རྒྱ་ཆེར་འགྲེལ་གྱི་
ཚིག་འདི་ཙམ་ཡང་མ་མཐོང་བཞིན་དུ་བྱུང་རྒྱལ་སྨྲ་བ་སྟེ། བསད་ཤ་ཡིན་ཙམ་
ཐམས་ཅད་བཟར་མི་རུང་ན་ཚོང་འདུས་དང་བཤན་པའི་གནས་ནས་ཤ་རུང་
བ་བླངས་ནས་ཟར་རུང་བ་དེ་གང་ཡིན་སེམས་ཤིག །མ་བསད་པའི་ཤ་བླངས་
པ་བཤན་པ་བཟང་བར་དགོངས་པ་ཡིན་ནམ། འདི་ལྟར་གསུངས་པ་ནད་
པའི་དབང་དུ་བྱས་སོ་སྙམ་ན། དེ་ལྟར་ནད་པ་དག་གིས་ནི། ཞེས་གསུངས་
པར་རིགས་ཀྱི། དེས་ན་རབ་ཏུ་བྱུང་བ་རྣམས་ཀྱིས་ནི་ཞེས་སྤྱིར་བཏང་གི་ཚིག་
མི་འཐད་པར་འགྱུར་ཞིང་། ནད་པ་ལ་ནི། ཤ་མི་རུང་བ་བསྔོས་ཤ་ཡང་གནང་
བ་ཡིན་ཏེ། འདུལ་བ་རྒྱ་ཆེར་འགྲེལ་ལས། ནད་གསོ་བའི་དོན་ཉིད་དུ་བཅས་
པའི་ཁ་ན་མ་ཐོ་བ་ལྷག་པར་སྤྱོད་པ་ལ་ནི། ཉེས་པ་མེད་དེ། དཔེར་ན་ཤ་
བསྔོས་པར་ཤེས་ན་བཟའ་བར་མི་བྱའོ་ཞེས་བྱ་བ་ལ་སོགས་པ་བཅས་པའི་ཁ་་
ན་མ་ཐོ་བ་དང་བཅས་པ་ཐམས་ཅད་གསོ་བའི་དོན་ཉིད་དུ་མ་གཏོགས་སོ། །
ཞེས་(༣༨ན)དངོས་སུ་གསུངས་པས་སོ། །དེའི་ཕྱིར་རྣམ་གསུམ་དག་ན་བཟའ་
རུང་ཞིང་མ་དག་ན་མི་རུང་བའི་རྣམ་དབྱེ་ནད་པའི་དབང་དུ་བྱས་པར་སྨྲ་བ་
ནི། གཞུང་ལུགས་ཆེན་པོ་དག་གི་ཚིག་ཙམ་ཡང་རྫོགས་པར་མ་མཐོང་ན་དོན་
ལྟ་སྨོས་ཀྱང་ཅི་དགོས་པའི་ཕྲག་དོག་གི་གདོན་གྱིས་ཡོངས་སུ་ཟིན་པ་དག་གི་་
རྫུན་གྱི་རིབ་མས་བླུན་པོའི་མགོ་བསྐོར་བ་འབའ་ཞིག་ཏུ་ཟད་དོ། །གཞན་ཡཡང་
འདུལ་བ་ལུང་རྣམ་འབྱེད་པས། རྒྱལ་པོའི་ཁབ་ཀྱི་ཁྱིམ་བདག་གཅིག་གིས་
-60-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དགེ་འདུན་ལ་ཟས་བྱིན་པས་འཕྲལ་དུ་ཕྱུག་པོར་གྱུར་པ་མཐོང་ནས། ཁྱིམ་
བདག་གཞན་ཞིག་གི་བསམ་པ་ལ། ནོར་བསྒྲུབ་པའི་ཐབས་དེ་བཟང་སྟེ།
བདག་གིས་ཀྱང་དེ་བྱའོ་སྙམ་ནས། ཤ་དང་ཞུན་མར་སྦྱར་བའི་ཐུག་པ་བསྐོལ་
ཏེ། སྒོ་བ་ལ་དགེ་སློང་དག་ནང་དུ་ཐོངས་ཤིག་ཅེས་སྨྲས་ཏེ། སྒོ་བས་དགེ་སློང་
དག་ལ་སྐད་སྦྱར་ནས། ·དགེ་སློང་བསོད་སྙོམས་ལ་འོངས་པ་དག་གི་ལྷུང་
བཟེད་ཤ་ཐུག་གིས་བཀང་སྟེ་བྱིན་ནོ། །ཞེས་སོགས་དང༌། སྟོན་པ་སྟོང་ཉིས་
བརྒྱ་ལྔ་བཅུའི་དགེ་འདུན་དང་བཅས་པ་གདུགས་ཚོད་ལ་སྤྱན་དྲངས་ཏེ།
དགེ་འདུན་ཐམས་ཅད་ཉ་ཤ་དང་འཁུར་བ་ལ་སོགས་པའི་ཟས་བསོད་པས་་་་
ཚིམ་པར་བྱས་པར་གསུངས་པ་སོགས་དུ་མ་ཞིག་གསུངས་པའི་ཕྱིར་དང་།
བསད་པ་སློང་བའི་ལྟུང་བྱེད་ཀྱི་སྐབས་སུ། མདོ་རྩ་ལས། འོ་མ་དང་ཞོ་དང་
མར་དང་ཉ་ཤ་དང་ཤ་སྐམ་ལྟ་བུ་ནི། ཟས་བསོད་པ་ཡིན་ནོ། །ཞེས་པ་དང་།
དེའི་རྒྱ་ཆེར་འགྲེལ་ལས འོ་མ་དང༌། ཞོ་དང༌། མར་དང་། ( ༣༨༠)ཉ་ཤ་
དང་། ཤ་སྐམ་ལྟ་བུ་ནི། ཟས་བསོད་པ་ཡིན་ནོ། །ལྟ་བུ་ཞེས་བྱ་བའི་སྒྲ་ནི།
རྣམ་པ་ཞེས་བྱ་བའི་དོན་ཏོ། །ཞེས་ཟས་བསོད་པ་ངོས་བཟུངས་ནས། དེ་འདྲ་
བའི་ཟས་བསོད་པ་ཁྱིམ་པ་ཉིད་མ་ཡིན་པ་ལས་རང་གིས་བླངས་ཏེ་ཟོས་ན་་་་་
ལྟུང་བ་འབྱུང་བ་ཡིན་གྱི། ཉེ་དུ་ལས་དེ་འདྲའི་ཟས་བླངས་ཏེ་ཟོས་ཀྱང་ལྟུང་
བ་མེད་པའི་ཤེས་བྱེད་དུ། འདུལ་བ་ལུང་ཞུ་བ་ལས། བཙུན་པ་དགེ་སློང་གིས་
བྲོ་མི་འཚལ་བར་བདག་ཉིད་ཀྱི་སླད་དུ་ཁྱིམ་དག་ནས་ཟས་བསོད་པ་བླངས་་་
ཏེ་འཆའ་འམ་འཚལ་བ་དེ་ལ་ལྟུང་བར་མི་འགྱུར་བ་མཆིས་སམ། ཡོད་དེ་ཉེ་
དུ་ལས་བླངས་ཏེ་ཟ་ན་ལྟུང་བ་མེད་དོ། །ཞེས་གསུངས་པ་དྲངས་པ་ལ་སོགས་
པ་ཤིན་ཏུ་མང་ངོ་། །།ཟ་བ་པོ་མེད་ན་གསོད་པ་པོ་མི་འབྱུང་ངོ་ཞེས་བྱ་བ་ནི་
མུ་སྟེགས་གཅེར་བུ་པས་ཤ་བཟར་མི་རུང་བའི་ཤེས་བྱེད་དུ། སྨྲས་པའི་རིགས་
པ་ཡིན་པར་རྟོག་གེ་འབར་བ་དབུ་མ་སྙིང་པོ་ལས་གསུངས་ཏེ། དེ་ལྟར་ན་མུ་
-61-

མཁས་གྲུབ་དགེ་ལེགས་དཔལ་བཟང་གིས་མཛད།
ཏིག་སོགས་ལ་རྒྱན་བྱེད་པ་སུའང་མེད་ན་རྒྱན་གྱི་དོན་དུ་མུ་ཏིག་འཛིན་པའི་་
ཉ་ཕྱིས་གསོད་པ་མི་འབྱུང་བས་དེ་དག་ལའང་ཤ་དང་ཉེས་པ་མཚུངས་པར་་་
གྱུར་པ་དང་། གོས་གྱོན་པ་མེད་ན་པགས་མོ་བཤུ་བ་དང་བལ་འཐོག་པ་དང་
དབུ་གསོན་པོར་བཅོས་ནས་གོས་དར་བྱེད་པ་སོགས་མི་འབྱུང་བས་སྣམ་བུ་་་་་
པགས་མོ་གོས་དར་གྱོན་པ་སོགས་ཐམས་ཅད་ལའང་སྲོག་གཅོད་པའི་རྗེས་སུ་
མཐུན་པའི་སྡིག་འབྱུང་བར་འགྱུར་བ་དང་། ཟས་ཟ་བ་པོ་མེད་ན་ཟས་ཀྱི་
ཆེད་དུ་ཞིང་ལས་བྱེད་པ་མི་འབྱུང་བས། ཞིང་ལས་བྱེད་པ་རྣམས་ཀྱིས་བྲན་
དང་ཕྱུགས་ལ་སོགས་པ་ལོ་ཁྱུད་སྐོར་དུ་བཀོལ་ཅིང་སྤྱད་ལ་མནར་བའི་སྡིག་་་་
པ་དང་། (༣༩ན)སྐམ་ལ་གནས་པའི་སྲོག་ཆགས་གྲངས་མེད་པ་ཆུས་བཤལ་
ཅིང་། ཆུ་ལ་གནས་པའི་སྲོག་ཆགས་གྲངས་མེད་པ་སྐམ་ལ་བཀྲམ། ས་འོག་གི་
སེམས་ཅན་སྟེང་དུ་བཏོན་ཅིང་། ས་སྟེང་གི་སེམས་ཅན་ས་འོག་ཏུ་སྦས་ནས་
གྲངས་མེད་ཅིག་བསད་པ་ཐམས་ཅད་ཀྱི་སྡིག་པ་ཟས་ཟ་བ་པོ་རྣམས་ལའང་་་
མཉམ་པོར་འབྱུང་བར་འགྱུར་བ་དང༌། བྲེ་དང་སྲང་ལ་བཅལ་ནས་ཉོ་བ་པོ་
མེད་ན་འཚོང་བ་པོས་བྲེ་ལོག་སྲང་ལོག་གི་གཡོ་བྱེད་པ་མི་འབྱུང་བས། འཚོང་
བ་པོས་བྲེ་སྲང་ལ་གཡོ་བྱས་པའི་སྡིག་ཉོ་བ་པོ་ལའང་མཚུངས་པར་འབྱུང་་་་་་
བར་འགྱུར་བ་དང་། ཟ་བ་པོ་མེད་ན་གསོད་པ་པོ་མི་འབྱུང་བ་ལྟར་དུ།
གསད་བྱ་མེད་ན་གསོད་པ་པོ་མི་འབྱུང་བར་ཡང་མཚུངས་པས། ལུག་བསད་
པའི་སྡིག་པ་ལུག་གསོད་པ་པོ་དང་གསད་བྱ་ལུག་གཉི་ག་ལ་ཁྱད་མེད་དུ་་་་
འབྱུང་བར་འགྱུར་བ་ལ་སོགས་པ་གནོད་བྱེད་ཤིན་ཏུ་མང་སྟེ། གནོད་བྱེད་
འདི་དག་ནི། གཞལ་དང་སྲང་ལ་གཡོ་བྱེད་དང༌། ཞེས་སོགས་ཀྱི་སྡོམ་ཚིག་
དང་བཅས་ཏེ་རྟོག་གེ་འབར་བ་ལས་རྒྱ་ཆེར་གསུངས་ལ། ལྷ་སྦྱིན་གྱིས་འཁོར་
ལོའི་དབྱེན་བྱས་ནས་ཁོ་རང་གི་འཁོར་ལ་བསླབ་གཞི་ལྔ་བཅས་པའི་ཚེ། དགེ་
སློང་གོའུ་ཏ་མ་ནི། ཤ་ཟ་སྟེ་བདག་ཅག་གིས་ཤ་བཟའ་བར་མི་བྱའོ། །དེ་ཅིའི་
-62-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཕྱིར་ཞེ་ན། གཞི་དེ་ལས་སྲོག་ཆགས་ལ་གནོད་པར་འགྱུར་བའི་ཕྱིར་རོ་ཞེས་
བསླབ་པ་བཅས་པར་མདོ་ལས་བཤད་ཀྱི། སྟོན་པས་འདུལ་བའི་བསླབ་པའི་
གཞི་གང་ལས་ཀྱང་བཀག་པ་མེད་དོ། །འོ་ན་བསླབ་པ་ཀུན་ལས་བཏུས་པ་
ལས། དེ་ལྟར་རེ་ཞིག་རྟག་ཏུ་བྱ་བའི་སྨན་གྱིས་(༣༩བ) ལུས་བསྲུང་བར་བྱའོ། །
དེ་ལ་ཉ་དང་ཤས་ནི་མ་ཡིན་ཏེ། ལང་ཀར་གཤེགས་པའི་མདོ་ལས་བཀག་པའི་
ཕྱིར་རོ། །དེ་ལས་འདི་སྐད་དུ་གསུངས་ཏེ། བྱང་ཆུབ་སེམས་དཔའ་སྙིང་རྗེའི་
བདག་ཉིད་ཅན་གྱིས་ཤ་ཐམས་ཅད་དུ་མི་ཟའོ། །ཞེས་གསུངས་སོ། །འཁྲུལ་པ་
དང་ནི་གཉེན་བཤེས་དང་། །ཁུ་ཆུ་ཁྲག་ལས་བྱུང་བའི་ཕྱིར། །འབྱུང་པོ་རྣམས་
ནི་སྔངས་འགྱུར་བས། །རྣལ་འབྱོར་ཅན་གྱིས་ཤ་མི་བཟའ། །ཤ་རྣམས་དང་ནི་
སྒོག་བཙོང་དང་། །ཆང་དག་རྣམ་པ་སྣ་ཚོགས་དང༌། །ཀེའུ་དང་སྒོག་སྐྱ་དེ་
བཞིན་ཏེ། །རྣལ་འབྱོར་ཅན་གྱིས་རྟག་ཏུ་སྤོང༌། །འབྲུ་མར་གྱིས་ཀྱང་བྱུག་པ་
སྤང་། །ཁྲི་ལ་རྟེན་འཆའི་སེམས་ཅན་རྣམས། །བུ་ག་བུ་གར་འཇིག་འགྱུར་ཕྱིར
ཁྲི་ལ་ཉལ་བར་མི་བྱའོ། །དེ་བཞིན་དུ་སྦྱར་རོ། །ཁེ་ཡི་ཕྱིར་ནི་སེམས་ཅན་
གསོད། །ཤ་ཡི་ཕྱིར་ནི་ནོར་སྦྱིན་བྱེད། །དེ་དག་གཉི་ག་སྡིག་ལས་ཅན། །ངུ་
འབོད་བྱེད་ལ་སོགས་པར་བཙོ། །གང་གིས་ཐུབ་པའི་ཚིག་འདས་ཏེ། །བསམ་
པ་ངན་པས་ཤ་ཟ་ན། །འཇིག་རྟེན་གཉིས་ནི་བཤིག་པའི་ཕྱིར། །ཤཱཀྱའི་བསྟན་
ལ་བརྟུལ་ཞུགས་ཉམས། །ཤིན་ཏུ་མི་བཟད་དམྱལ་བར་ཡང་། །སྡིག་པའི་ལས་
ཅན་དེ་དག་འདོང་། །མ་རུངས་ངུ་འབོད་ལ་སོགས་སུ། །ཤ་ཟ་དེ་དག་བཙོ་
བར་འགྱུར། །རྣམ་གསུམ་དག་པའི་ཤ་རྣམས་ནི། །མ་བརྟགས་པ་དང་མ་
བསླངས་དང༌། །མ་བསྐུལ་བ་ཡང་ཡོད་མེད་པས། །དེ་བས་ཤ་ནི་མི་ཟའོ། །
རྣལ་འབྱོར་ཅན་གྱིས་ཤ་མི་བཟའ། །ང་དང་སངས་རྒྱས་དག་གིས་བཤད། །
སེམས་ཅན་གཅིག་ལ་གཅིག་ཟ་བ། །ཤ་ཟན་དག་གི་རིགས་སུ་སྐྱེ། །དྲི་མི་ཞིམ་
ཞིང་སྨད་པ་དང་། །སྨྱོན་པ་རྣམས་སུ་སྐྱེ་བར་འགྱུར། །གདོལ་པ་སྨེ་ཤ་ཅན་
-63-

མཁས་གྲུབ་དགེ་ལེགས་དཔལ་བཟང་གིས་མཛད།
རིགས་དང་། །(༤༠ན)བཙོ་བླག་མཁན་དུ་ཡང་ཡང་སྐྱེ། །མཁའ་འགྲོའི་རིགས་
ཀྱི་སྐྱེ་གནས་དང་། །ཤ་ཟའི་རིགས་སུ་སྐྱེ་བར་འགྱུར། །མི་ཡི་ཐ་མ་དེ་དག་ནི། །
སྲིན་དང་བྱི་ལའི་རིགས་སུ་སྐྱེ། །གླང་པོའི་རྩལ་དང་སྤྲིན་ཆེན་དང་། །མྱ་ངན་
འདས་དང་སོར་འཕྲེང་དང་། ལང་ཀར་གཤེགས་པའི་མདོ་ལས་ཀྱང་། །ངས་
ནི་ཤ་ཡང་རྣམ་པར་སྤངས། །སངས་རྒྱས་བྱང་ཆུབ་སེམས་དཔའ་དང་། །ཉན་
ཐོས་རྣམས་ཀྱིས་སྨད་པ་ལ། །ངོ་མི་ཚ་བར་ཟ་བ་ནི། །རྟག་ཏུ་སྨྱོན་པར་སྐྱེ་བར་
འགྱུར། །ཤ་ལ་སོགས་པ་སྤང་བའི་ཕྱིར། །བྲམ་ཟེའི་རིགས་དང་རྣལ་འབྱོར་
ཅན། །ཤེས་རབ་ཅན་དང་ནོར་ལྡན་པར། །དེ་དག་རྣམས་སུ་སྐྱེ་བར་འགྱུར། །
མཐོང་དང་ཐོས་དང་དོགས་པ་ཡི། །ཤ་རྣམས་ཐམས་ཅད་རྣམ་པར་སྨད། །ཤ་
ཟན་རིགས་སུ་སྐྱེ་བ་ཡི། །རྟོག་གེ་བ་རྣམས་མི་ཤེས་སོ། །ཇི་ལྟར་འདོད་ཆགས་
ཐར་པ་ལ། །བར་ཆད་བྱེད་པར་འགྱུར་བ་བཞིན། །དེ་ལྟར་ཤ་དང་ཆང་ལ་
སོགས། །བར་ཆད་བྱེད་པར་འགྱུར་བའོ། །མ་འོངས་པ་ཡི་དུས་ན་ནི། །ཤ་ཟ་
གཏི་མུག་སྨྲ་བ་དང༌། །ཤ་ནི་སྡིག་མེད་རུང་བའི་ཞེས། །སངས་རྒྱས་ཀྱིས་ནི་
བཤད་ཅེས་ཟེར། །ཟས་ལ་སྨན་དང་འདྲ་བ་དང༌། །བུ་ཡི་ཤ་དང་མཚུངས་
པར་ཡང་། །ངན་པ་དང་ནི་མི་འཕྲོད་པར། །རྣལ་འབྱོར་ཅན་གྱིས་ཟས་ལ་
སྤྱོད། །སེངྒེ་དག་དང་སྟག་རྣམས་དང༌། །ཝ་ལ་སོགས་དང་འགྲོགས་འགྱུར་
བས། །ངས་ནི་བྱམས་པས་གནས་པ་ལ། །རྟག་ཏུ་རྣམ་པ་ཀུན་ཏུ་སྨད། །ཐར་
པའི་ཆོས་དང་འགལ་བའི་ཕྱིར། །མི་རྣམས་དངང་བར་འགྱུར་བའི་ཤ །དེ་
ཕྱིར་བཟའ་བར་མི་བྱ་སྟེ། །འདི་ནི་འཕགས་པའི་རྒྱལ་མཚན་ནོ། །ཞེས་
གསུངས་སོ། །ཡེ་ཤེས་ལྡན་གྱི་ལེའུ་ལས། (༤༠བ)
ཤ་ཟ་བ་གང་འབྱུང་བ་དེ་ནི།
དོན་ཆེན་པོ་བསྒྲུབ་པའི་ཕྱིར་ཉེས་པ་མེད་དོ། །དེ་ལས་འདི་སྐད་དུ་འབྱུང་ངོ་།
དགེ་སློང་འདི་ནི་འཆི་བའི་དུས་བགྱིས་ནས། །འཛམ་བུ་གླིང་དུ་ཏིང་འཛིན་སྒྲ་
ཡང་ནི། །སེམས་ཅན་རྣམས་ལ་རྟག་ཏུ་ནུབ་པར་འགྱུར། །འདི་སོས་པས་ནི་
-64མམ་

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཏིང་འཛིན་རྣམས་ཀྱང་འཐོབ། །ཅེས་གསུངས་སོ། །དེ་ནི། སྙིང་རྗེ་ཆེན་པོ་ལ་
མངོན་པར་བརྩོན་པ་སྟེ། དེ་ལ་བྱམས་པ་མེད་པ་ཉིད་དུ་མི་དོགས་པས་ཉེས་
པ་མེད་དོ། །ཞེས་གསུངས་པ་ཇི་ལྟར་བཤད་པར་བྱ་ཞེ་ན། དེ་ཉིད་ཀྱི་ཕྱིར། ཁོ་
བོ་ཅག་གིས་ཁྱེད་ལ་དོན་འདི་དྲི་བར་བྱ་སྟེ། བསླབ་བཏུས་དང་ལང་གཤེགས་
ཀྱི་ལུང་འདི་དག་རབ་བྱུང་གི་དབང་དུ་བྱས་པའི་ཀུན་སྤྱོད་སྟོན་པ་ཡིན་ནམ་་
མིན། མིན་ན་རབ་བྱུང་ཙམ་ཀྱིས་ཤ་བཟའ་མི་རུང་བའི་ཤེས་བྱེད་དུ་འདི་དག་
འདྲེན་པ་ལ་འབྲེལ་ཅི་ཡོད་སོམས་ཤིག །ཅི་སྟེ་རབ་བྱུང་གི་ཀུན་སྤྱོད་སྟོན་པ་
ཡིན་ཞེ་ན། འདི་དག་བསླབ་བཏུས་ལས་བྱང་ཆུབ་སེམས་དཔའ་ཙམ་གྱི་ལུས་
ཡོངས་སུ་དག་པ་འཆད་པའི་སྐབས་ཡིན་མོད། བྱང་ཆུབ་སེམས་དཔའ་ཡིན་
ན་རབ་བྱུང་ཡིན་པས་ཁྱབ་པར་སྨྲ་བ་ཡིན་ནམ། རབ་བྱུང་ཡིན་ན་བྱང་ཆུབ་
སེམས་དཔའ་ཡིན་པས་ཁྱབ་པར་སྨྲ་བ་གང་ཡིན་གཞན་དུ་ན་རབ་བྱུང་ཙམ་་་
གྱིས་ཤ་བཟར་མི་རུང་བའི་ཤེས་བྱེད་དུ་འདི་དག་འདྲེན་པ་ལ་གང་གི་འབྲེལ་་
ཡོད་སོམས་ཤིག །སྤྱིར་ཡང་བསླབ་བཏུས་སུ། རབ་བྱུང་ཙམ་དང་སོ་ཐར་གྱི་
བསླབ་གཞི་དང་ཀུན་ཏུ་སྤྱོད་པ་གཏན་ལ་འབེབས་པ་ག་ལ་ཡིན། བྱང་ཆུབ་
སེམས་དཔའི་བསླབ་པའི་གཞི་དང་སྤྱོད་པ་ལ་སློབ་ཚུལ་རྒྱས་པར་འཆད་པ་་་་་
ཡིན་པས་འདིར་རབ་བྱུང་ཙམ་གྱིས་ཤ་བཟར་རུང་མི་རུང་གཏན་ལ་འབེབས་
པ་འབྲེལ་ཅིའང་(༤༡ན)མེད་དོ། །དེས་ན་རབ་བྱུང་ཙམ་གྱིས་ཤ་བཟར་མི་
རུང་བའི་ཤེས་བྱེད་དུ་ཐེག་པ་ཆེན་པོའི་བྱང་སེམས་ཀྱིས་ཤ་བཟའ་བར་མི་བྱ་་
བར་སྟོན་པའི་ལུང་འབད་ནས་འདྲེན་པ་ནི། རབ་བྱུང་ཙམ་གྱིས་རྡོར་དྲིལ་
འཆང་དགོས་པའི་ཤེས་བྱེད་དུ་རྒྱུད་ལས། རྡོ་རྗེ་དྲིལ་བུ་ཕྱག་རྒྱ་ཡང༌། །ཡང་
དག་ཉིད་དུ་གཟུང་བར་བགྱི། །ཞེས་གསུངས་པ་འདྲེན་པ་དང་ཁྱད་པར་
ཅིའང་མེད་དོ། །དེའི་ཕྱིར་བསླབ་བཏུས་ཀྱི་ལུང་དེ་དག་གི་ཐོག་མར་བྱང་ཆུབ་
སེམས་དཔའ་སྙིང་རྗེའི་བདག་ཉིད་ཅན་གྱིས་ཞེས་བྱ་བའི་ཚིག་སྨོས་སོ། །དེས་
-65-

མཁས་གྲུབ་དགེ་ལེགས་དཔལ་བཟང་གིས་མཛད།
ན་འདི་དག་ནི། སྤྱིར་བཏང་ལ་བྱང་ཆུབ་སེམས་དཔའ་ཙམ་གྱིས་ཤ་བཟའ་མི་
རུང་བར་སྟོན་པ་ཡིན་པས། བྱང་ཆུབ་སེམས་དཔའ་ཁྱིམ་པ་དང་རབ་ཏུ་བྱུང་
བ་གང་ཡིན་ཀྱང་ཤ་བཟར་མི་རུང་བ་ཡིན་ལ། དེའི་ཕྱིར་རང་ཉིད་བྱང་ཆུབ་
སེམས་དཔའ་ཁས་ལེན་པ་དང༌། གཞན་གྱིས་བྱང་ཆུབ་སེམས་དཔའ་འོ་ཞེས་
སྙན་པའི་ཚིག་གིས་ངོར་བསྟོད་པ་དང་དུ་ལེན་པར་བྱེད་པ། ཤ་ཟོས་ན་རང་
དོན་དུ་ཤ་ལ་སྲེད་པ་དྲག་པོ་སྐྱེ་ཞིང༌། དེའི་དབང་གིས་སྙིང་རྗེ་ཆེན་པོ་ཉམས་
ན་
པར་འགྱུར་བའི་དགག་བྱ་འདྲེན་པའམ། འདྲེན་དུ་དོགས་པའི་ཐེག་པ་ཆེན་
པོ་པའི་དགེ་སློང་ངམ། དགེ་ཚུལ་ལམ། རྒྱལ་པོའམ། བློན་པོའམ། གྲོང་དཔོན་
ནམ། ཁྱིམ་ན་གནས་པའི་བུད་མེད་དག་གིས་ཀྱང་ཤ་བཟའ་བར་མི་བྱ་བ་ཡིན་
གྱི། ཐེག་པ་ཆེན་པོ་ལ་མོས་པ་ཡོད་པ་ཙམ་དུ་ཁས་མི་ལེན་ཀྱང་བྱང་ཆུབ་
སེམས་དཔར་ཁས་ལེན་པའི་རབ་བྱུང་དང་། ཐེག་པ་ཆེན་པོ་ལ་མོས་པ་ཙམ་
དུའང་ཁས་ལེན་པའི་འདི་ཡིན་མེད་པའི་རབ་བྱུང་དག་གིས་ཤ་ཙམ་བཟར་་་་་
མི་རུང་བ་ག་ལ་ཡིན། ༔དེས་ན་བྱང་ཆུབ་སེམས་དཔར་ཁས་ལེན་ཅིང་དམ་
(༤༡བ)འཆའ་བ་ཐེག་པ་ཆེན་པོའི་སེམས་བསྐྱེད་ལན་བརྒྱ་ཕྲག་ཅིག་བླངས་པ་
དག་གིས་ནི། ·ཤ་མི་ཟ་བ་ལྟ་ཅི་སྨོས། བསམས་བཞིན་དུ་སེམས་ཅན་སྟོང་
ཕྲག་དུ་མ་རྒྱུན་མི་འཆད་པར་སྲོག་གཅོད་དམ་གཅོད་དུ་འཇུག་པ་ལའང་མི་་་
རིགས་པར་ཅིའང་མི་རྩི་ཞིང༌། བྱང་ཆུབ་སེམས་དཔའི་ཁས་ལེན་དང་མཚན་
ཉིད་གང་ཡང་མ་ཚང་ཡང་རབ་བྱུང་ཡིན་ཙམ་གྱི་རྒྱུ་མཚན་གྱིས་ཤ་བཟར་མི་་
རུང་བར་སྨྲ་བ་ནི། གསལ་བར་དབང་ཕྱུག་སྤྱོད་པ་ཡིན། །ཞེས་བརྗོད་པར་
བྱའོ། །འོན་ཀྱང་། ལང་གཤེགས་ཀྱི་མདོའི་ཚིག་དེ་དག་ལ་འཁྲུལ་བའི་གཞི་
གཞན་་ཡཡང་ཅི་རིགས་པ་སྣང་བས་དེ་དག་གི་དོན་ཅུང་ཟད་བཤད་པར་བྱ་སྟེ།
དེ་ཡང་། ཁེ་ཡི་ཕྱིར་ནི་སེམས་ཅན་གསོད། །ཤ་ཡི་ཕྱིར་ནི་ནོར་སྦྱིན་བྱེད། །
དེ་དག་གཉི་ག་སྡིག་ལས་ཅན། །ཞེས་པའི་དོན་ནི། གང་ཟག་གང་གིས་རང་
-66-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཉིད་ཟ་བའི་ཆེད་དུ་འགའ་ཞིག་ལ་རིན་སྦྱིན་པར་ཁས་བླངས་ནས་ཤ་ཉོ་བར་་
ཞུགས་ཤིང་། འཚོང་བ་པོ་དེས་ཀྱང་རིན་གྱིས་ཁེའི་ཆེད་དུ་ཉོ་བ་པོས་རིན་
སྦྱིན་པར་ཁས་བླངས་པའི་རྐྱེན་གྱིས་སེམས་ཅན་བསད་དེ་ཤ་ཁྱེར་ཕྱིན་པ་ན།
ཉོ་བ་པོས་ཀྱང་རང་གིས་རིན་སྦྱིན་པར་ཁས་ལེན་པ་དེའི་རྐྱེན་གྱིས་བསད་་་་་་
པར་ཤེས་བཞིན་དུ་རིན་བྱིན་ནས། ཉོ་བ་དེ་གཉི་ག་སྲོག་གཅོད་པའི་སྡིག་པ་
མཉམ་པོར་འབྱུང་ངོ་ཞེས་བྱ་བའི་དོན་ཡིན་གྱི། ཚོང་པས་ཁེའི་སླད་དུ་སེམས་
ཅད་བསད་ནས་ཤ་ཚོང་འདུས་སུ་ཁྱེར་འོངས་པ་ལ་རིན་བྱིན་ནས་ཉོ་བར་ལ་་
ནི། ངས་རིན་བྱིན་ནས་ཉོ་བར་ཁས་བླངས་པ་འདིའི་རྐྱེན་གྱིས་སེམས་ཅན་
འདི་བསད་པ་ཡིན་ཀྱང་བླའོ་སྙམ་པ་ལྟ་བུའི་ཀུན་སློང་གང་ཡང་མེད་ཀྱང་་་་་་་
ཉོས་པ་ཙམ་གྱིས་སེམས་ཅན་དེ་གསོད་པ་པོ་དང་སྡིག་མཉམ་དུ་འབྱུང་བར་་་
སྨྲ་བ་(༤༢ན)ནི། ལས་འབྲས་ལ་སྐུར་བ་འདེབས་པ་ཡིན་ཏེ་རང་གིས་བསམས་
བཞིན་དུ་མ་ནོར་བར་གཞན་བསད་པའི་ལས་ནི། བྱས་ལ་བསགས་པའི་ལས་
ཞེས་བྱ་བ་རྣམ་སྨིན་མྱོང་ངེས་ཀྱི་ལས་དང་། རང་གིས་ཐོ་ཡོར་དུ་འཁྲུལ་ཏེ་
རྡོ་འཕངས་པས་མིའི་མགོ་ལ་འཕོག་སྟེ་བསད་པ་ལྟ་བུ་སྲོག་གཅོད་པའི་སྦྱོར་་་
བ་བྱས་ཀྱང་ཀུན་སློང་མ་རྫོགས་པ་ཡང་བྱས་ལ་མ་བསགས་པའི་ལས་ཞེས་བྱ་་
བ་རྣམ་སྨིན་མྱོང་བར་མ་ངེས་པའི་ལས་སུ་མདོ་དང་བསྟན་བཅོས་ཕལ་ཆེ་བ་་
ནས་གསུངས་པ་ལ། སྲོག་གཅོད་པའི་ཀུན་སློང་མ་འགྱུས་ཤིང་གསོད་པའི་
སྦྱོར་བ་གང་ཡང་མ་བྱས་པར་ཚོང་འདུས་སུ་ཤ་ཉོས་ནས་ཟོས་པ་ཙམ་ལ་་་་་་་་
སེམས་ཅན་གསོད་པ་པོ་དང་རྣམ་སྨིན་མཚུངས་པར་མྱོང་ན་ལས་མ་བྱས་་་་
པས་རྣམ་སྨིན་མྱོང་བར་འགྱུར་བའི་ཕྱིར་རོ། །གང་གིས་ཐུབ་པའི་ཚིག་འདས་
ཏེ། །བསམ་པ་ངན་པས་ཤ་ཟ་ན། །འཇིག་རྟེན་གཉིས་ནི་གཞིག་པའི་
ཕྱིར། །ཤཱཀྱའི་བསྟན་ལ་བརྟུལ་ཞུགས་ཉམས། །ཞེས་གསུངས་པའི་དོན་ནི།
བྱང་ཆུབ་སེམས་དཔས་ཤ་བཟའ་བར་མི་བྱ་ཞེས་གསུངས་པའི་ཐུབ་པའི་ཚིག་
-67

མཁས་གྲུབ་དགེ་ལེགས་དཔལ་བཟང་གིས་མཛད།
ལས་འདས་ཏེ། སྟོན་པའི་བཀར་ཁྱད་དུ་གསོད་པའི་བསམ་པ་ངན་པས་མི་
རུང་བའི་ཤ་ཟ་ན་ཤཱཀྱའི་བསྟན་པ་ལ་ཐེག་པ་ཆེན་པོའི་བརྟུལ་ཞུགས་ཉམས་་་
སོ། །ཞེས་བྱ་བའི་དོན་ཏེ། བསྟན་པ་ཐམས་ཅད་ཉན་ཐོས་ཀྱི་བསྟན་པ་
དང་བརྟུལ་ཞུགས་གང་ཡིན་སོ་ཐར་གྱི་བརྟུལ་ཞུགས་སུ་མ་འཛིན་ཅིག །
རྣམ་གསུམ་དག་པའི་ཤ་རྣམས་ནི། །མ་བརྟགས་པ་དང་མ་བསླངས་དང་། །མ་
བསྐུལ་བ་ཡང་ཡོད་མེད་པས། །དེ་བས་ཤ་ནི་མི་ཟའོ། །ཞེས་པའི་དོན་ནི་
(༤༢བ)ཅི་རྣམ་གསུམ་དག་པའི་ཤ་ནི། ཟོས་ཀྱང་ཉེས་པ་མེད་པ་མ་ཡིན་ནམ་
ཞེ་ན། རྣམ་གསུམ་དག་པའི་ཤ་ཡིན་ཀྱང་། ཤ་ལ་སྲེད་པའི་བག་ཆགས་
ཤིན་ཏུ་མཐུག་པོས་རྒྱུད་ལ་བསྒོས་པའི་བྱང་སེམས་ལས་དང་པོ་བ་དག་ལ་ནི།
རང་དོན་དུ་ཤའི་རོ་ལ་ཆགས་པའི་སྲེད་པའི་དབང་གིས་བྱང་སེམས་རང་གི་་་
བཟའ་བྱར་མ་བརྟགས་པ་སྟེ་མ་བསམ་པ་དང་། རང་དོན་དུ་ཤ་ལ་སྲེད་པའི་
དབང་གིས་རང་གིས་གཞན་ལ་དངོས་སུ་མ་བསླངས་པ་དང་། ཀུན་སློང་དེས་
ཟུར་ན་གནས་པ་གཞན་བརྒྱུད་དེ་བསྐུལ་བ་མ་ཡིན་པའི་རྣམ་གསུམ་དག་
བྱང་ཆུབ་སེམས་དཔའ་པའི་ཤ་ཡང་ཡོད་མེད་པ་སྟེ་དཀོན་པ་དེ་བས་ན།
རྣམས་ཀྱིས་ཤ་ནི་རྣམ་པ་ཐམས་ཅད་དུ་མི་ཟའོ། །ཞེས་བྱ་བ་ཡིན་ཏེ། མ་
བརྟགས་པ་དང་། མ་བསླངས་པ་དང༌། མ་བསྐུལ་བ་གསུམ་གྱིས་རྣམ་གསུམ་
དག་པ་ཞེས་པའི་རྣམ་པ་གསུམ་པོ་ངོས་འཛིན་པ་མ་ཡིན་གྱི། རྣམ་གསུམ་དག་
ཅེས་པའི་རྣམ་པ་གསུམ་པོ་ནི། ལུང་འདི་ཉིད་ཀྱི་འོག་ཏུ་ངོས་འཛིན་པར་
འགྱུར་རོ། །སངས་རྒྱས་བྱང་ཆུབ་སེམས་དཔའ་དང་། །ཉན་ཐོས་རྣམས་ཀྱིས་
སྨད་པ་ལ། །ཞེས་གསུངས་པའི་ཉན་ཐོས་རྣམས་ཀྱིས་སྨད་ཅེས་པ་ནི། ཉན་
ཐོས་རང་གི་བསླབ་པའི་གཞི་ལས་སྨད་ཅེས་པ་མ་ཡིན་གྱི། རང་ཉིད་སེམས་
ཅན་ཐམས་ཅད་ལ་བུ་གཅིག་པ་ལྟར་བརྩེ་བའི་བྱང་ཆུབ་སེམས་དཔར་ཁས་་་་
བླངས་ནས། སྙིང་རྗེ་བཏང་སྟེ་རང་གི་ཟས་ཀྱི་ཆེད་དུ་བསད་པའི་ཤ་ལ་སྲེད་
-68-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
པས་ལོངས་སྤྱོད་པ་ནི། སངས་རྒྱས་བྱང་སེམས་ཉན་ཐོས་སོགས་ཐམས་ཅད་
ཀྱིས་སྨད་དོ་ཞེས་བྱ་བ་ཡིན་ལ། སྨོད་པ་པོ་ཉན་ཐོས་ཡིན་ན་སྨོད་ཡུལ་ཉན་
ཐོས་ཡིན་ག་ལ་དགོས།(༤༣ན) མཐོང་དང་ཐོས་དང་དོགས་པ་ཡི། །ཤ་རྣམས་
ཐམས་ཅད་རྣམ་པར་སྨད། །ཅེས་པ་ནི། རྣམ་གསུམ་མ་དག་པའི་ཤ་ངོས་
འཛིན་པ་ཡིན་ཏེ། རང་གི་ཕྱིར་དུ་བསད་པ་རང་གིས་མཐོང་བ་དང་ཐོས་པ་
དང་དོགས་པ་སྟེ་གསུམ་པོ་ཉིད་ཡིན་པས་འདུལ་བ་ནས་གསུངས་པ་དང་་་་་་
ཁྱད་པར་མེད་ལ། དེ་ཡང་ཟ་བ་པོ་ལྷ་སྦྱིན་རང་ཉིད་ཀྱི་ཕྱིར་དུ་བསད་པར་
ལྷ་སྦྱིན་རང་ཉིད་ཀྱིས་མཐོང་བ་དང་ཐོས་པ་དང་དོགས་པ་གསུམ་གང་རུང་་་
ཡོད་བཞིན་དུ་ལྷ་སྦྱིན་རང་གིས་ཐོས་ན་རྣམ་གསུམ་མ་དག་པའི་ཤ་ཟོས་པར་་
འགྱུར་བར། མདོ་རྩའི་རྒྱ་ཆེར་འགྲེལ་ལས་ཟ་བ་པོ་དེ་ཉིད་ཀྱི་ཕྱིར་སྦྱིན་བདག་
གིས་ཤ་བསྔོས་པར་ཟ་བ་པོ་དེས་མཐོང་བ་དང་ཐོས་པ་དང་དོགས་པ་ཞེས་ཟ་
བ་པོ་གཅིག་པོ་དེ་ཉིད་ལ་དམིགས་ཀྱིས་བཀར་ནས་གསུངས་པ་ལྟར་ཡིན་གྱི།
ཟ་བ་པོ་ཙམ་གྱི་ཕྱིར་དུ་བསྔོས་པས་ཟ་བ་པོ་དགེ་སློང་ལྷ་སྦྱིན་ལ་ཡང་བསྔོས་་་
པར་འགྱུར་ལ། དེའི་ཕྱིར་བསད་ཤ་ཡིན་ན་བསྔོས་ཤ་ཡིན་པས་ཁྱབ་པར་སྨྲ་བ་
ནི། བླུན་པོའི་འཆལ་གཏམ་ཡིན་ཏེ། དེ་ལྟར་ན་དགེ་འདུན་ལ་བསྔོས་པ་ཙམ་
གྱིས་ཡུལ་དབུས་ཀྱི་དགེ་འདུན་ལ་བསྔོས་པས་ཁྱབ་པར་འགྱུར་ལ། དེ་ལྟ་ན་
བོད་དུ་སྦྱིན་བདག་གིས་དགེ་འདུན་ལ་བསྔོས་པའི་བསྙེན་བཀུར་ཡོ་བྱད་ལ་་་་་
བོད་ཀྱི་དགེ་འདུན་གང་གིས་ལོངས་སྤྱད་ཀྱང་ཡུལ་དབུས་ཀྱི་དགེ་འདུན་ལ་་་་
བསྔོས་པའི་དཀོར་ལ་ལོངས་སྤྱོད་པས་ཁྱབ་པར་འགྱུར་བ་སོགས་བཞད་གད་་
ཆེས་ཆེ་བ་དུ་མ་ཞིག་ཁས་བླང་དགོས་པར་འགྱུར་རོ། །མ་འོངས་པ་ཡི་དུས་ན་
ནི། །ཤ་ཟ་གཏི་མུག་སྨྲ་བ་དག །ཤི་ན་སྡིག་མེད་རུང་བའོ་ཞེས། །སངས་རྒྱས་
ཀྱིས་(༤༣བ)ནི་བཤད་ཅེས་ཟེར། །ཞེས་པས་འདུལ་བ་ལས་རྣམ་གསུམ་དག་
པའི་ཤ་གནང་ངོ་ཞེས་ཟེར་བ་འབྱུང་བ་ལ་སྨད་པར་སྨྲ་བ་ནི། སློབ་དཔོན་
69-

མཁས་གྲུབ་དགེ་ལེགས་དཔལ་བཟང་གིས་མཛད།
ཆེན་པོ་ཡོན་ཏན་འོད་དང་རྒྱ་ཆེར་འགྲེལ་མཁན་པོ་དང་། ཉན་ཐོས་རྣམ་
གསུམ་དག་པའི་ཤ །བསད་རུང་ཤ་ནི་མ་ཟ་ན། །ལྷ་སྦྱིན་གྱི་ནི་བརྟུལ་ཞུགས་
འགྱུར། །ཞེས་གསུང་བ་པོ་ལ་སོགས་པ་དུ་མ་ཞིག་ལ་ལུང་དེས་སྨད་དོ་ཞེས་
སྐུར་བ་འདེབས་པ་ཡིན་ལ། ལུང་དེའི་དོན་ནི། མ་འོངས་པའི་དུས་ཀྱི་ཐེག་པ་
ཆེན་པོ་བར་ཁས་འཆེ་བའི་རབ་བྱུང་ཁ་ཅིག་འདུལ་བ་ལས་རྣམ་གསུམ་དག་་་
པའི་ཤ་གནང་བ་ཡིན་པས་རབ་བྱུང་ཐམས་ཅད་ཀྱིས་བཟར་རུང་བ་ཡིན་ནོ་་་
ཞེས་འདུལ་བ་ནས་གནང་ངོ་ལ་འཁྲིས་ཏེ། ཐེག་པ་ཆེན་པོའི་སྐབས་སུ་ཡང་
རང་ཉིད་ཤ་ལ་སྲེད་པའི་དབང་གིས་ལོངས་སྤྱོད་པ་ལ་སྨོད་པ་ཡིན་ནོ། །དེ་
ཡང་བྱང་ཆུབ་སེམས་དཔའ་ལ་ཟས་གོས་གནས་ཁང་གང་ཡིན་ཀྱང་རང་དོན་
དུ་སྲེད་པའི་དབང་གིས་ལོངས་སྤྱད་ན་ཉོན་མོངས་ཅན་གྱི་ལྟུང་བ་རེ་རེ་་
འབྱུང་བར་གསུངས་ན་ཤ་ལ་རང་དོན་དུ་སྲེད་བཞིན་དུ་ལོངས་སྤྱོད་པ་ནི།
སྙིང་རྗེ་ཆེན་པོ་དང་འགལ་བའི་ཕྱིར་དེ་བས་ཀྱང་ཉེས་པ་འབྱུང་བ་ལྟ་སྨོས་་་་་་
ཀྱང་ཅི་དགོས་པས་སོ། །འོན་ཀྱང་བྱང་ཆུབ་སེམས་དཔའ་ལ་དེ་ལྟར་ཤ་བཀག་
པ་ནི་སྤྱིར་བཏང་ཡིན་གྱི། ཤ་མ་ཟོས་ན་བསྟན་པ་དང་སེམས་ཅན་གྱི་དོན་རྒྱ་
ཆེན་པོའི་བྱ་བ་ལ་སྦྱོར་མི་བཟོད་ཅིང༌། ཟོས་ན་སྦྱོར་བཟོད་པས་ལུས་གསོ་
བའི་ཕྱིར་དུ་ཉེས་པ་མེད་པར་ནི། ཡེ་ཤེས་ལྡན་གྱི་ལེའུ་ལས་གསུངས་པ་བསླབ་
བཏུས་སུ་དྲངས་པ་གོང་དུ་བྲིས་ཟིན་པ་འདིས་ཆེས་གསལ་བར་གསུངས་སོ། 1
གཞན་ཡང་བསླབ་བཏུས་སུ་(༤༤ན)འདུལ་བ་ལས་དེ་ལ་རྣམ་པ་གསུམ་ཡོངས་
སུ་དག་པ་ཟོས་ན་སྤོང་བའི་བར་ཆད་དུ་མི་འགྱུར་རོ་ཞེས་གང་གནང་བ་དེ་་་་
ནི། དེ་ཡོངས་སུ་སྤངས་པས་དག་པར་ལྟ་བ་རྣམས་ཀྱི་མངོན་པའི་ང་རྒྱལ་
བསལ་བ་དང་། སྐལ་བ་ཡོད་ཀྱང་དེ་ལ་ཆགས་པས་བསྟན་པ་ལ་མི་འཇུག་
པའི་ཕྱིར་རོ། །དེ་སྐད་དུ་ལང་ཀར་གཤེགས་པའི་མདོ་ལས་ཀྱང་གསུངས་ཏེ།
བསྟན་པ་བརྗོད་པ་དེ་དང་དེ་ལས་བསླབ་པའི་གཞི་རིམ་པས་བཅའ་བ་སྐས་་་
-70-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཀྱི་གདང་བུ་བྲེ་བའི་ཚུལ་དུ་རྣམ་པ་གསུམ་བཅས་ནས་དེའི་ཆེད་དུ་བྱས་པ་་་
རྣམས་ཀྱང་བཀག་སྟེ། དེས་ན་རང་ཤི་བ་བཅུའི་ཤ་ཡང་བཀག་གོ །ཞེས་
གསུངས་ལ། འདིས་འདུལ་བ་ནས་ཤ་གནང་བའི་དགོངས་གཞི་ཤ་ལ་ཆགས་
ནས་བསྟན་པ་ལ་འཇུག་མི་ནུས་པ་དག་གི་ངོར་དགོངས་ནས་གསུངས་པ་
ཡིན་པར་བསྟན་པས་འདུལ་བ་ནས་ཤ་གནང་བ་སྒྲ་ཇི་བཞིན་དུ་གཟུང་དུ་་མི་་
རུང་བའི་དགོངས་པ་ཅན་ཡིན་ནོ་ཞེས་སྨྲ་བ་ནི། བབ་ཆོལ་ཏེ། སྡོམ་པ་
གསུམ་པོ་གང་གི་ཡང་དགག་བསྒྲུབ་གནང་གསུམ་གྱི་བསླབ་པ་བཅས་པ་སྒྲ་་་་
ཇི་བཞིན་དུ་གཟུང་དུ་མི་རུང་བར་གསུངས་ན་བླང་དོར་གྱི་བཅས་འཚམས་་་་
མི་ཟིན་ཅིང་། བསླབ་པ་དེ་དང་དེ་བཅས་པར་ངེས་ཀྱང་བཅས་པ་ལྟར་སྒྲ་
ཇི་བཞིན་དུ་གཟུང་དུ་རུང་མི་རུང་ཐེ་ཚོམ་དང་བཅས་ནས་མཐའ་གཅིག་ཏུ་་་
བླང་དོར་ལ་བསླབ་པ་ཇི་ལྟར་བཅས་པ་ལྟར་འཇུག་ཏུ་མི་རུང་བར་འགྱུར་
བས། སྡོམ་པ་གསུམ་གང་གིའང་བསླབ་པའི་བཅས་འཚམས་གང་ལ་ཡང་སྒྲ་
ཇི་བཞིན་དུ་གཟུང་དུ་མི་རུང་བའི་དགོངས་པ་ཅན་མི་སྲིད་པའི་ཕྱིར་དང་།
གལ་ཏེ་( ༤༤༠)སྟོན་པས་འདུལ་བ་ལུང་ནས་གནང་བ་དགོངས་པ་ཅན་ཡིན་་་
ན་ཡོན་ཏན་འོད་དང་རྒྱ་ཆེར་འགྲེལ་མཁན་པོ་ལ་སོགས་པ་ལུང་དོན་འགྲེལ་་་
བ་ལ་ཚད་མའི་སྐྱེས་བུ་དག་གིས་སྒྲ་ཇི་བཞིན་པ་མ་ཡིན་པའི་དགོངས་པ་ཅན་
དུ་འགྲེལ་དགོས་པ་ལ། དེ་དག་གིས་སྒྲ་སོར་བཞག་ཏུ་བཀྲལ་བའི་ཕྱིར་རོ། །
དེས་ན་བསླབ་བཏུས་ཀྱི་ཚིག་དེས་ནི། འདུལ་བ་ལས་ཤ་གནང་བ་ཡིན་ལ།
གནང་བ་དེ་ཡང་དགོས་པ་འདི་འདྲ་ཞིག་གི་ཕྱིར་དུ་གནང་བ་ཡིན་ནོ་ཞེས་ཤ་
གནང་བའི་དགོས་པ་བསྟན་པ་ཡིན་གྱི་དགོངས་གཞི་བསྟན་པ་ག་ལ་ཡིན།
དགོངས་གཞི་དང་དགོས་པའི་ཁྱད་པར་ཡང་མི་ཤེས་པས་མདོ་དོན་འགྲེལ་པ་
ནི། སྙིང་ཁམས་ཆེས་པ་ཡིན་ནོ། །གདུལ་བྱ་འདི་འདྲ་ཞིག་ལ་བརྟེན་ནས་
བཅས། དགོས་པ་འདི་འདྲ་ཞིག་གི་ཕྱིར་དུ་བཅས་ཞེས་གསུངས་པས་དགོངས་
-71-

མཁས་གྲུབ་དགེ་ལེགས་དཔལ་བཟང་གིས་མཛད།
པ་ཅན་དུ་འགྲོ་ན། བསླབ་པ་ཉིས་བརྒྱ་ལྔ་བཅུ་རྩ་གསུམ་བཅས་པ་ཐམས་ཅད་
སྒྲ་ཇི་བཞིན་དུ་གཟུང་དུ་མི་རུང་བའི་དགོངས་པ་ཅན་དུ་འགྱུར་ཏེ། གདུལ་
བྱ་འདི་འདྲ་ཞིག་ལ་བཅས། དགོས་པ་འདི་འདྲ་ཞིག་གི་ཕྱིར་དུ་བཅས་ཞེས་པ་
རེ་དེ་ཐམས་ཅད་ལ་ཡོད་པའི་ཕྱིར་རོ། །བསྟན་པ་བརྗོད་པ་དེ་དང་དེ་ལས་
བསླབ་པའི་གཞི་རིམ་པས་བཅའ་བ་སྐས་ཀྱི་གདང་བུ་བྲེ་བའི་ཚུལ་དུ་རྣམ་པ་་
གསུམ་བཅས་ནས། ཞེས་ལང་གཤེགས་ལས་གསུངས་པའི་དོན་ནི། འདུལ་
བ་ལས་ཐོག་མར་མིའི་ཤ་དང་རྨིག་གཅིག་པའི་ཤ་ལ་སོགས་པ་བཀག་པའི་
དེ་རྗེས་རྣམ་གསུམ་དག་པའི་ཤ་གནང་བའི་བསླབ་པ་
བསླབ་པ་བཅས།
བཅས་པ་སྟེ། འདུལ་བ་ལས་བཅས་པའི་རིམ་པ་གཉིས་དང༌། ཐེག་པ་ཆེན་པོ་
ལས་སྤྱིར་(༤༥ན)བཏང་དུ་ཤ་ཙམ་རང་ཤི་བ་ཡན་ཆད་ཐམས་ཅད་བྱང་ཆུབ་་
སེམས་དཔའ་ལ་བཀག་པའི་བསླབ་པ་སྟེ་རྣམ་པ་གསུམ་བཅས་པའོ། །ཞེས་བླ་
མ་སྔ་མ་དག་འཆད་དོ། །རང་ཤི་བ་བཅུའི་ཤ་ཡང་བཀག་གོ །ཞེས་ཐེག་
ཆེན་ལས་གསུངས་ཤིང་། འདུལ་བ་ལས་རྣམ་གསུམ་དག་པའི་བསད་ཤ་ཡང་
གནང་བས་རང་ཤི་བའི་ཤ་ཟ་ཞིང་རྣམ་གསུམ་དག་པའི་བསད་ཤ་ཡང་མི་ཟ་་
བ་ནི། ཐེག་པ་ཆེ་ཆུང་གང་གི་ཡང་བསླབ་བྱ་མ་ཡིན་ནོ། །ལང་ཀར་གཤེགས་
པའི་མདོ་ལས་གསུངས་པ་ལ་རྩི་བ་ཡིན་ན་ནི། ཤ་རྣམས་དང་ནི་སྒོག་བཙོང་
དང་། །ཆང་དག་རྣམ་པ་སྣ་ཚོགས་དང་། །ཞེས་སོགས་དང་། ཇི་ལྟར་འདོད་
ཆགས་ཐར་པ་ལ། །བར་ཆད་བྱེད་པར་འགྱུར་བ་བཞིན། །དེ་ལྟར་ཤ་དང་ཆང་
ལ་སོགས། །བར་ཆད་བྱེད་པར་འགྱུར་བའོ། །ཞེས་ཤ་ཆང་སྒོག་པ་གསུམ་ག་
ཁྱད་མེད་དུ་ལེགས་པར་བཀག་པ་ལ། ཤ་འབའ་ཞིག་མཐོང་ནས་ཆང་སྒོག་
གཉིས་མ་མཐོང་བར་རབ་བྱུང་ཆང་སྒོག་ལ་འཛེམ་མེད་དུ་སྤྱོད་པ་ཇི་ཙམ་་་་་་
ཞིག་མངོན་སུམ་དུ་བབ་ཀྱང་མི་རིགས་པར་མི་རྩི་བ་ནི། ཕྲག་དོག་མི་བཟད་
པའི་གདོན་གྱིས་ཡིད་རང་དབང་མེད་པར་བསླད་པ་མ་ཡིན་ནམ་སོམས་ཤིག།
--72-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ནད་གསོ་བའི་སླད་དུ་ནི། བྱང་ཆུབ་སེམས་དཔའ་ཐམས་ཅད་ལ་ཡང་གནང་
བ་ཡིན་ཏེ། བསླབ་བཏུས་ལས། ན་བའི་གསོས་སྨན་ནི། བདག་གི་དོན་དང་
ཚངས་པར་སྤྱོད་པ་ལ་གནས་པར་བྱ་བའི་ཕྱིར་ཉན་ཐོས་ཀྱི་འདུལ་བ་ལས་
བསྟན་པར་བྱ་བ་ཉིད་དང་། ལྷུང་བཟེད་དང་ཆོས་གོས་ཀྱང་བཙོང་ལ་ལུས་
གཟུང་ངོ་ཞེས་གསུངས་ན། སྐྱེ་བོ་དཔག་ཏུ་མེད་པ་ཡོངས་སུ་བསྐྱང་བའི་རྒྱུ་
བྱང་ཆུབ་སེམས་(༤༥བ)དཔའི་ལུས་ལྟ་ཅི་སྨོས། ཞེས་སོགས་གསུངས་པའི་
ཕྱིར་རོ། ག! བཅོམ་ལྡན་འདས་ལ་
དོན་འདིའི་སླད་དུ་ཐོག་མར་བྱང་ཆུབ་སེམས་དཔའ་བློ་གྲོས་ཆེན་པོས་གསོལ་
བ་འདེབས་པ་ན། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་བློ་
གྲོས་ཆེན་པོས་བཅོམ་ལྡན་འདས་ལ་ཚིགས་སུ་བཅད་པ་རྣམས་ཀྱིས་ཞུས་ནས།
ཡང་བཅོམ་ལྡན་འདས་ལ་གསོལ་བ་བཏབ་པ། བདག་གིས་མ་འོངས་པ་དང་
ད་ལྟར་བྱུང་བའི་དུས་ན། བདག་དང་བྱང་ཆུབ་སེམས་དཔའ་སེམས་དཔའ་
ཆེན་པོ་གཞན་རྣམས་ཀྱིས་སེམས་ཅན་ཤ་ཟ་བ་ལ་སོགས་པའི་བག་ཆགས་
ཀྱིས་བསྒོས་པ། ཤའི་ཟས་ལ་ཆགས་པའི་སེམས་ཅན་རྣམས་ཀྱི་རོ་ལ་སྲེད་པ་
སྤོང་བའི་སླད་དུ། ཅི་ནས་ཀྱང་སེམས་ཅན་རོ་ལ་སྲེད་པ་བསལ་ཏེ། ཆོས་ཀྱི་
རོའི་ཟས་ལ་མོས་པའི་སེམས་ཅན་ཐམས་ཅད་བུ་གཅིག་པ་ལྟ་བུར་སྡུག་པ་་་་་་
དང་ལྡན་ཞིང་། ཕན་ཚུན་དུ་བྱམས་པ་འཐོབ་པ་དང་ཐོབ་ནས་ཀྱང་བྱང་ཆུབ་
སེམས་དཔའི་ས་རྣམས་སུ་བྱང་བར་བྱས་ཏེ། མྱུར་དུ་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བ་དང་། ཉན་
ཐོས་དང་རང་སངས་རྒྱས་ཀྱི་སར་ངལ་བསོས་ཏེ། དེ་བཞིན་གཤེགས་པའི་ས་
བླ་ན་མེད་པ་འཐོབ་པར་འགྱུར་བའི་ཆོས་བཤད་པ་དང༌། ཤ་ཟ་བ་ཉེས་པར་
ལྟ་བ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་ཀྱིས་བདག་ལ་བཤད་དུ་གསོལ། །ཞེས་ཞུས་པའི་ཚིག་
-73-u-

མཁས་གྲུབ་དགེ་ལེགས་དཔལ་བཟང་གིས་མཛད།
འདིས། མྱུར་དུ་འཚང་རྒྱ་བ་དང་པོ་ནས་ཐེག་པ་(༤༦ན) ཆེན་པོ་ལ་ཞུགས་པ་
དང་། དེ་ལས་གཞན་ཉན་རང་གི་སར་ངལ་བསོས་ཏེ། སླར་དེ་བཞིན་
གཤེགས་པའི་ས་ཐོབ་པར་བྱ་བའི་ཕྱིར་དུ། ཐེག་པ་ཆེན་པོ་ལ་ཞུགས་པ་གང་
།ཤ་ལ་སྲེད་པའི་སྔོན་གྱི་བག་ཆགས་སེམས་རྒྱུད་ལ་ཆེས་ཆེར་བསྒོས་
དག
པས་ཚེ་འདིར་ཤ་ལ་སྲེད་པ་དྲག་པོ་སྐྱེ་བ་དེ་དག་གི་ཤ་ལ་སྲེད་པ་གཅོད་པའི་་
ཐབས་སུ་གྱུར་པའི་ཆོས་བསྟན་དུ་གསོལ། །ཞེས་ཞུས་པས། བཅོམ་ལྡན་
འདས་ཀྱིས་ཀྱང་དོན་དེའི་སླད་དུ་ལང་གཤེགས་ལས་ཤའི་ཉེས་དམིགས་རྒྱ་
་པའི་ཆེར་གསུངས་པ་ཡིན་པར་ཆེས་གསལ་ལོ། །བློ་གྲོས་ཆེན་པོས་དེ་ལྟར་ཞུས
ལན་རྒྱས་པར་གསུངས་པ་མཐའ་དག་གི་དོན་གྱི་གནད་ཉེ་བར་བསྡུས་པ་ནི།
འདི་ཡིན་ཏེ། འདི་ལྟར་གསུངས་པ་མཐའ་དག་གིས་ནི། གཙོ་བོར་ཐེག་ཆེན་
ལས་དང་པོ་པ་དང་། བྱམས་པའི་རྣལ་འབྱོར་བ་བསྒྲུབ་པ་ལ་ཞུགས་པ་གང་
དག་ཤ་ཟན་གྱི་བག་ཆགས་ཆེས་ཆེར་སེམས་རྒྱུད་ལ་བསྒོས་པའི་དབང་གིས།
ཚེ་འདིར་ཤ་ལ་སྲེད་པ་དྲག་པོ་སྐྱེ་བ་དེ་མ་བཀག་ན་བྱང་ཆུབ་སེམས་དཔའི་་་་་
སྙིང་རྗེ་ཆེན་པོ་དེ་སྐྱེ་བའི་གེགས་དང༌། བྱམས་པའི་རྣལ་འབྱོར་འགྲུབ་པའི་
གེགས་བྱེད་པས་གཉེན་པོ་ཡིད་ལ་བྱེད་པའི་ཐབས་ཀྱིས་སྲེད་པ་དེ་གཅོད་པ་་་
ལ་བརྩོན་པར་བྱའོ། །གཉེན་པོ་ཇི་ལྟར་ཡིད་ལ་བྱ་བ་ནི། སེམས་ཅན་ལ་ཆགས་
པའི་འདོད་ཆགས་ཀྱི་གཉེན་པོར་མི་སྡུག་པའི་འདུ་ཤེས་བསྒོམ་པར་གསུངས་་
པ་དང་། གཞན་ཡང་རང་ལ་ནད་པའི་འདུ་ཤེས་དང༌། ཟས་ལ་སྨན་གྱི་འདུ་
ཤེས་དང་། འདུ་བྱེད་ཐམས་ཅད་ལ་མི་མཐུན་པའི་འདུ་ཤེས་བསྐྱེད་དགོས་
པར་གསུངས་པ་ལྟར། ·ཤ་ལ་(༤༦བ)ཡང་མི་མཐུན་པའི་འདུ་ཤེས་བསྐྱེད་པ་
དང་། ཤ་ལ་སྲེད་པའི་ཉེས་དམིགས་བསྒོམས་ནས་སྤོང་དགོས་སོ། །དེ་ཡང་ཤ་
དང་ཁྲག་ལ་སོགས་པ་ནི། འབྲས་དང་ནས་དང་འོ་མ་དང་མར་ལ་སོགས་པ་
ལྟར་རང་གི་མདུན་དུ་བྱུང་ཙམ་ནས་ཟས་ཡིད་དུ་འོང་ཞིང་གཙང་ལ་རོ་ཕུན་
-74-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
སུམ་ཚོགས་པའི་ཟས་བསོད་པ་ཡིན་པར་ཡིད་ལ་བྱས་ན་ཤ་ལ་སྲེད་པ་དྲག་པོ་
དེ་རྒྱས་པར་འགྱུར་གྱི་འགོག་མི་ནུས་པས། མ་ཟོས་པའི་གོང་ཉིད་ནས་ཕ་མའི་
ཁུ་ཆུ་ཁྲག་ལས་བྱུང་བའི་མི་གཙང་བའི་འདུ་ཤེས་དང༌། ཐོག་མ་མེད་པ་ནས་
ཕ་མར་གྱུར་པའི་སེམས་ཅན་འདི་དག་ལ་བུ་གཅིག་པ་དང་འདྲ་བར་བལྟ་་་
བར་བྱ་བ་ཡིན་པས་བུའི་ཤ་དང་མཚུངས་པ་དེ་དག་སྲེད་པས་ཟ་བར་མི་རུང་
ངོ་སྙམ་དུ་མི་རུང་བའི་འདུ་ཤེས་ཉེ་བར་འཇོག་པ་ནི། མི་རུང་བ་དང་མི་
མཐུན་པའི་འདུ་ཤེས་ཉེ་བར་འཇོག་པ་སྟེ། དེའི་ཕྱིར་ལང་གཤེགས་ལས། དྲང་
སྲོང་མ་ཡིན་པའི་ཟས་མི་བསོད་པ། མི་རུང་བའི་ཟས་ཤ་དང་ཁྲག་རྣམས་དེ་
ཇི་ལྟར་སློབ་མ་རྣམས་ལ་གནང་བར་བྱ། བློ་གྲོས་ཆེན་པོ་ངས་ནི། འཕགས་
པའི་སྐྱེ་བོ་ཐམས་ཅད་ཀྱིས་བསྙེན་པ། འཕགས་པ་མ་ཡིན་པའི་སྐྱེ་བོས་རྣམ་
པར་སྤངས་པ། ཡོན་ཏན་རྣམ་པ་མང་པོ་འཐོབ་པར་བྱེད་པ། ཉེས་པ་རྣམ་པ་
མང་པོ་རྣམ་པར་སྤངས་པ། དྲང་སྲོང་གི་ཟས་བསོད་པ། འབྲས་དང༌། ནས་
དང༌། གྲོ་དང༌། སྲན་མ་རྗེས་དང༌། བལ་སྲན་དང༌། སྲན་ཆུང་ལ་སོགས་པ་
ཤི་
དང་། མར་དང་། འབྲུ་མར་དང༌། སྦྲང་རྩི་དང་། ཧྭགས་དང་། བནྡྷུ་དང་།
ཁར་ལ་སོགས་པའི་ཟས་རྣམས་ཟོས་ཤིང་བརྟགས་པ་ཡིན་ཞེས་གནང་ན། བློ་
གྲོས་ཆེན་པོ་མ་འོངས་པ་ན་སྐྱེས་བུ་(༤༧ན) བླུན་པོ་འདུལ་བ་ལ་རྣམ་པར་་
རྟོག་པ། རྣམ་པ་མང་པོར་སྨྲ་བ། ཤ་ཟན་གྱི་རིགས་ཀྱི་བག་ཆགས་ཀྱིས་བསྒོས་
པ། སྲེད་པས་ཤིན་ཏུ་ཆགས་པ་ཁ་ཅིག་ནི། འདི་དག་བསོད་པའི་ཁ་ཟས་ཡིན་
པར་མི་འཛིན་ཏེ། བློ་གྲོས་ཆེན་པོ་སྔོན་གྱི་རྒྱལ་བ་ལ་བྱ་བ་བྱས་པ། དགེ་བའི་
རྩ་བ་བསྐྱེད་པ། དད་པ་ཅན། རྣམ་པར་རྟོག་པ་མི་མངའ་བ། ཤཱཀྱའི་རིགས།
རིགས་ཀྱི་བུ་ཕོ་དང་རིགས་ཀྱི་བུ་མོ་དང་། ལུས་དང་སྲོག་དང་ལོངས་སྤྱོད་
ལ་མ་ཆགས་པ། རོ་ལ་མ་ཞེན་པ། རོ་ལ་མི་རྐམ་པ། སྙིང་རྗེ་ཅན། འབྱུང་
པོ་ཐམས་ཅད་བདག་བཞིན་དུ་རེད་བར་འདོད་པ། སེམས་ཅན་ཐམས་ཅད་
-75-

མཁས་གྲུབ་དགེ་ལེགས་དཔལ་བཟང་གིས་མཛད།
་སེམས་་་་
ལ་བུ་གཅིག་པ་བཞིན་དུ་སྡུག་པར་བལྟ་བའི་བྱང་ཆུབ་སེམས་དཔའ་
དཔའ་ཆེན་པོ་རྣམས་ནི། དེ་སྙམ་དུ་འཛིན་པར་བཤད་དོ། །ཞེས་གསུངས་
ཏེ། དེས་ན་དྲང་སྲོང་མ་ཡིན་པའི་ཟས་མི་བསོད་པ། མི་རུང་བའི་ཟས་ཞེས་
གསུངས་པ་དེའི་དོན་ནི། བྱང་ཆུབ་སེམས་དཔའ་ལས་དང་པོ་བའི་བློ་སྦྱོང་
ཚུལ་དེ་ལྟ་བུ་སྟོན་པ་ཡིན་གྱི། འདུལ་བ་ལས། འོ་མ་དང་ཞོ་དང་མར་དང་ཉ་
ཤ་དང་ཤ་སྐམ་ལྟ་བུ་ནི། ཟས་བསོད་པ་ཡིན་ངས་པ་དེ་ལ་དེ་
ན་__༦
ལྟར་གསུངས་པ་མེད་དོ་ཞེས་བསྙོན་པ་ཡང་མ་ཡིན་ལ། འདུལ་བ་དང་འགལ་
བའི་ལྟུང་བ་འབྱུང་བའི་རྒྱུ་མཚན་གྱིས་ཟས་མི་རུང་བ་ཞེས་གསུངས་པ་ཡང་་་་
མ་ཡིན་ནོ། །དེ་ཡང་འདུལ་བ་ནས་དེ་ལྟར་གསུངས་པ་ནི། རབ་ཏུ་བྱུང་བའི་
ངོས་ནས་ཟས་བསོད་པར་གསུངས་པ་མ་ཡིན་གྱི། ཁྱིམ་པ་རྣམས་ལ་དེ་དག་
ཟས་བསོད་པ་དང་མཆོག་ཏུ་གྲགས་པས། ཁྱིམ་པ་ཟས་བསོད་པ་དང་རྩིས་ཆེ་
བར་བྱེད་པ། ཁྱིམ་པ་རང་༥༤༧བ) གི་བློ་ངོ་ན་མཆོག་ཏུ་ཕངས་པ་དེ་དག་ཉེ་དུ་
མ་ཡིན་པའི་ཁྱིམ་པ་ལ་ནན་གྱིས་བསླངས་ན་འདོད་པ་ཆེ་བ་དང་ཆོག་མི་ཤེས་
པ་དང་ཁྱིམ་པ་མ་དད་པར་འགྱུར་བའི་དགག་བྱ་ཡོད་པས། ཉེ་དུ་མ་ཡིན་
པའི་ཁྱིམ་པ་ལ། ཁྱིམ་པ་དེ་དག་རྩིས་ཆེ་ཞིང་བསོད་པར་གྲགས་པའི་ཟས་ནན་
གྱིས་བསླངས་ཏེ་ཟོས་ན་བསོད་པ་སློང་བའི་ལྟུང་བྱེད་དུ་འགྱུར་བར་གསུངས་
ལ།ཉེ་དུ་ལས་དེ་དག་སློང་བ་དང་ཟ་བ་ལ་ལྟུང་བ་མེད་པར་གསུངས་པ་ཡིན་
ནོ། །ལང་གཤེགས་ལས་ནི། བྱང་སེམས་རང་གི་བློ་ངོ་ན་ཟས་མཆོག་དང་
བསོད་པར་འཛིན་པ་བཀག་ནས་ཤ་ལ་སྲེད་པ་འགོག་དགོས་པར་སྟོན་པ་་་་་་་
ཡིན་པས་ཁྱད་པར་ཆེའོ། །དེ་ལྟར་མི་མཐུན་པའི་འདུ་ཤེས་དང་མི་རུང་བའི་
འདུ་ཤེས་ཉེ་བར་བཞག་ནས། ཤ་ལ་སྲེད་པའི་ཉེས་དམིགས་ཡིད་ལ་བྱ་བའི་
ཚུལ་ནི། རི་དྭགས་རྔོན་པ་དང་། ཉ་བཤོར་བ་དང་། བཤན་པ་བྱེད་པ་ལ་
འཇུག་པ་དང་། རིན་བྱིན་ཏེ་སྲོག་གཅོད་དུ་བཅུག་ནས་ཤ་ཉོ་བ་དང་། དེའི་
-76-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
སླད་དུ་སྲོག་བཅད་དེ་འཚོང་བ་དང་། ཤ་ལ་སྲེད་པའི་གོམས་པ་ཐལ་ནས་མི་
བསད་དེ་ཟ་བའི་རྒྱལ་བུ་སེངྒེ་འབངས་བཟང་དང་། རྒྱལ་བུ་རྐང་བཀྲ་ལ་
སོགས་པའི་ཚུལ་བལྟར་དུ་གྱུར་པ་དང་། དྲི་མི་ཞིམ་ཞིང་སྲོག་ཆགས་མང་པོ་
དངང་བ་དང་སྐྲག་པར་འགྱུར་བ་དང༌། རིག་སྔགས་ཀྱི་ཁྱད་པར་མང་པོ་
།ཁ
བྱེད་པ་སོགས་རྒྱ་ཆེར་གསུངས་པ་དེ་དག་ཡིད་ལ་བྱེད་པའོ། །དེ་ཡང་ཉེས་
དམིགས་དེ་དག་ཤ་ལ་སྲེད་པ་ལས་འབྱུང་བས་ཤ་ལ་སྲེད་པའི་ཉེས་དམིགས་་་
དང་འབྲས་བུ་ཡིན་ཀྱང་། དེ་ཙམ་གྱིས་ཤ་ལ་སྲེད་པ་ཡོད་ན་ཉེས་དམིགས་དེ་
དག་འབྱུང་བས་(༤༨ན)ཁྱབ་པར་འདོད་པ་ནི། དུ་བ་དང་ནས་ཀྱི་མྱུ་གུ་ལ་
སོགས་པ་མེ་དང་ནས་ཀྱི་འབྲས་བུ་ཡིན་ན། མེ་དང་ནས་ཡོད་ན་དེ་ལས་དུ་བ་
དང་མྱུ་གུ་འབྱུང་བས་ཁྱབ་པར་ཁས་ལེན་པ་བླུན་པོའི་རྣམ་པར་ཐར་པའོ། །
ཡང་ལང་གཤེགས་ལས། བློ་གྲོས་ཆེན་པོ་མ་འོངས་པའི་དུས་ན་ང་ཉིད་ཀྱི་
བསྟན་པ་ལ་རབ་ཏུ་བྱུང་ཞིང་། ཤཱཀྱའི་སྲས་ཡིན་ནོ་ཞེས་ཁས་ལེན་པ། ངུར་
སྨྲིག་གི་རྒྱལ་མཚན་ཐོགས་པ། སྐྱེས་བུ་གླེན་པ་ལོག་པའི་རྟོག་པས་སེམས་
ཉམས་པ། འདུལ་བ་ལ་རྣམ་པ་མང་པོར་རྣམ་པར་རྟོག་པ་སྨྲ་བ། འཇིག་
ཚོགས་ལ་ལྟ་བ་རྒྱས་པ། རོའི་སྲེད་པ་ལ་ཆགས་པ་རྣམས། ཤ་ཟ་བའི་གཏན་
ཚིགས་སུ་བཅས་པ་གནང་བ་དེ་དང་དེ་དག་སྟོན་ཏེ། ང་ལ་ཡང་ཡང་དག་པ་
མ་ཡིན་པར་སྐུར་བ་འདེབས་པར་སེམས་སོ། །དོན་བྱུང་བའི་གླེང་གཞི་དེ་དང་
དེ་དག་ལ་བརྟགས་ནས་སྨྲ་བ་སྟེ། ་དོན་བྱུང་བ་འདི་ནི། གཞི་ལས་བཅོམ་ལྡན་
འདས་ཀྱིས་ཤའི་ཟས་གནང་སྟེ་རུང་བ་ཡང་ཡིན། ཁ་ཟས་བསོད་པར་ཡང་
གསུངས་ཏེ། དེ་བཞིན་གཤེགས་པ་ཉིད་ཀྱིས་ཀྱང་གསོལ་ཞེས་ཟེར་རོ། །ཞེས་
གསུངས་པ་ནི། ཤའི་རོ་ལ་ཆགས་པའི་སྲེད་པས་ཤ་ཟ་བའི་གཏན་ཚིགས་སུ་
བཅོམ་ལྡན་འདས་ཀྱིས་འདུལ་བ་ལས་གནང་བ་སོགས་འགོད་པ་དགག་བྱར་་
-77-

མཁས་གྲུབ་དགེ་ལེགས་དཔལ་བཟང་གིས་མཛད།
བཀོད་པའོ། །དེ་འགོག་པ་ནི། བློ་གྲོས་ཆེན་པོ་མདོ་གང་ལས་ཀྱང་བསྙེན་པར་
གནང་བ་མེད་དོ། །ཟས་བསོད་པའི་ནང་དུ་ཡང་རུང་བར་མ་བཤད་དོ། །ཞེས་
གསུངས་ཏེ། དེའི་དོན་ནི། ཐེག་པ་ཆེ་ཆུང་གི་མདོ་གང་ལས་ཀྱང་ཤའི་རོ་ལ་
ཆགས་པའི་སྲེད་པས་ཤ་བསྙེན་པར་གནང་བ་མེད་དོ། །ཟས་(༤༨བ)་བསོད་
པའི་ནང་དུ་ཡང་ཤའི་རོ་ལ་ཆགས་པའི་སྲེད་པས་ཤ་ཟ་བ་རུང་བར་མ་བཤད་
དོ། །ཞེས་པ་སྟེ། ཤའི་རོ་ལ་ཆགས་པའི་སྲེད་པའི་དབང་གིས་ནི། རྣམ་གསུམ་
དག་མ་དག་དང་བསད་པ་དང་ཤི་བ་གང་གི་ཤ་ཡང་བཟར་མི་རུང་བ། ལང་
གཤེགས་ལས། བློ་གྲོས་ཆེན་པོ་ངས་ནི། རིགས་ཀྱི་བུ་དང་རིགས་ཀྱི་བུ་མོ་ཆོས་
འདོད་པ་ཐེག་པ་ཐམས་ཅད་ལ་རབ་ཏུ་ཞུགས་པ་རྣམས་དང་། དུར་ཁྲོད་པ་
བྱམས་པ་ལ་གནས་པ། དགོན་པ་པ་རྣལ་འབྱོར་སྤྱོད་པ་རྣམས་ཀྱི་རྣལ་འབྱོར་
ཐམས་ཅད་བསྒྲུབ་པ་དང་། སེམས་ཅན་ཐམས་ཅད་ལ་བུ་གཅིག་པ་བཞིན་དུ་
འདུ་ཤེས་བསྒོམ་པའི་ཕྱིར་ཤ་ཐམས་ཅད་ཀྱང་བཅད་པར་བྱས་སོ། །ཞེས་
སོགས་གསུངས་སོ། །དེས་ན་ཤའི་རོ་ལ་ཆགས་པའི་སྲེད་པའི་དབང་གིས་ཤ་ཟ་
བ་རུང་བར་འདུལ་བ་ལས་གནང་ངོ་ཞེས་ཁོ་བོ་ཅག་ནི། རྣམ་པ་ཐམས་ཅད་
དུ་མི་སྨྲ་ལ། ་ལས་ད་ཡང །འོན་
ཀྱང་གཞན་དོན་དུ་དགེ་བ་ལ་ཤིན་ཏུ་བརྩོན་པའི་བྱང་ཆུབ་སེམས་དཔས་་་་་་་་
ལུས་གསོ་བའི་དགོས་པ་ཁྱད་པར་ཅན་དང་ལྡན་པའི་ཚེ་ཤ་ཟ་ན་ཡང་། སྙིང་
རྗེ་ཆེན་པོ་དང་འགལ་བར་དོགས་པའི་གཉེན་པོ་དང་སྲེད་པ་སྐྱེ་བའི་གཉེན་་་
པོར། བུའི་ཤ་དང་མཚུངས་པའི་འདུ་ཤེས་དང་ལུས་གསོ་བའི་སྨན་གྱི་འདུ་
ཤེས་ཉེ་བར་བཞག་ནས་ཟ་བ་ཡིན་ཏེ། ལང་གཤེགས་ལས། ངས་ཁ་ཟས་ནི།
བུའི་ཤ་དང་སྨན་བཞིན་བཤད་ལ། ཞེས་གསུངས་པ་ལྟར་རོ། །ཤར་མ་
ཟད་འབྲས་ཆེན་ལ་སོགས་པ་ཁ་ཟས་གང་ལ་ཡང་རོ་ལ་ཆགས་པའི་སྲེད་པས་་
བཟར་མི་རུང་བར་སྨན་གྱི་འདུ་ཤེས་ཉེ་བར་བཞག་དགོས་པ་ནི། འདུལ་བ་
-78----

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ལས་ཀྱང་གསུངས་ཏེ། མདོ་རྩ་ལས།(༤༩ན) བདག་ཉིད་ལ་ནད་པའི་འདུ་
ཤེས་དང་ཟས་ལ་སྨན་གྱི་འདུ་ཤེས་ཉེ་བར་བཞག་སྟེ་ཟ་བར་བྱའོ། །ཞེས་དང༌།
དེའི་རྒྱ་ཆེར་འགྲེལ་ལས། བཀྲེས་པ་དང་སྐོམ་པ་ནི་ནད་ཡིན་ལ། བདག་ལ་དེ་
ཡོད་པས་བདག་ཉིད་ལ་ནད་པའི་འདུ་ཤེས་ཉེ་བར་བཞག་པ་དང་། དེ་ཟས་
ཀྱི་འཚོ་བས་ཟས་ལ་སྨན་གྱི་འདུ་ཤེས་ཉེ་བར་བཞག་སྟེ་ཟས་བཟའ་བར་བྱའོ།།
ཞེས་དང༌། མདོ་རྩ་ལས། འབྱུང་བ་དང༌། འདྲ་བ་དང་། འགྱུར་བ་དང་།
ཕྱིར་རྒོལ་བ་ཉིད་དང་། རྒྱུ་མཐུན་པ་དང་། བརྟེན་པའི་རྣམ་པ་དང་། བཅལ་
བ་དང་གཞན་ལ་རག་ལས་པ་ཉིད་དང་། ནད་དང་བཅས་པ་ཉིད་དང༌། ·སོ་
སོར་འགྲོ་བ་ཉིད་དག་གིས་མི་མཐུན་པ་ཉིད་དུ་བཞག་པའོ། །ཞེས་ཟས་ལ་མི་
མཐུན་པའི་འདུ་ཤེས་བཅུ་ཉེ་བར་བཞག་ནས་ཟ་དགོས་པར་གསུངས་པའི་
ཕྱིར་རོ། །ཤའི་རོ་ལ་ཆགས་པའི་སྲེད་པའི་དབང་གིས་ཆེད་དུ་གཉེར་ཏེ་རོ་ལ་
བརྐམ་པས་ཟ་བ་ནི། རྣམ་གསུམ་དག་མ་དག་བསད་མ་བསད་གང་གི་ཤ་ཡིན་
ཀྱང་རྣམ་པ་ཐམས་ཅད་དུ་བཀག་པ་ལ་དགོངས་ནས། ལང་གཤེགས་ལས།
འདིར་ནི་ཐམས་ཅད་ཀྱི་ཐམས་ཅད། རྣམ་པ་ཐམས་ཅད་དུ་ནི་སྐབས་མེད་
པར་རིལ་གྱིས་བཀག་སྟེ། ད་ལྟར་བློ་གྲོས་ཆེན་པོ་ངས་ཤའི་ཟས་ནི།། སུ་ལ་ཡང་
མ་གནང་། མི་གནང་། གནང་བར་མི་འགྱུར་ཏེ། བློ་གྲོས་ཆེན་པོ་རབ་ཏུ་བྱུང་
བ་རྣམས་ལ་ཤའི་ཟས་ནི། མི་རུང་བར་བཤད་དོ། །ཞེས་གསུངས་ཀྱི། རྣམ་
གསུམ་དག་པའི་ཤ །རོ་ལ་ཆགས་པའི་སྲེད་པའི་དབང་གིས་མ་ཡིན་པར།
ལུས་གསོ་བའི་སྨན་གྱི་འདུ་ཤེས་ཀྱིས་ཟ་བ་ཙམ་ཡང་འདུལ་བ་ལས་ཀྱང་མ་་་་
གནང་ངོ་། །ཞེས་(༤༩བ) སྟོན་པ་ག་ལ་ཡིན། ཤ་རྣམ་གསུམ་དག་པ་ཟ་བའི་
ཆེད་དུ་དོན་གཉེར་གྱི་འདོད་པ་ཡོད་ན་རོ་ལ་ཆགས་པའི་སྲེད་པ་ཡོད་པར་སྨྲ་
ན་ནི། ཤིན་ཏུ་བླུན་པ་སྟེ། དོན་གཉེར་གྱི་འདོད་པ་དང་འདུན་པ་ནི། སེམས་
བྱུང་ཡུལ་ངེས་ཡིན་ལ། རོ་ལ་ཆགས་པའི་སྲེད་པ་ནི། སེམས་བྱུང་རྩ་བའི་ཉོན་
-79-

མཁས་གྲུབ་དགེ་ལེགས་དཔལ་བཟང་གིས་མཛད།
མོངས་དྲུག་གི་ཡ་གྱལ་འདོད་ཆགས་ཡིན་པས་སེམས་བྱུང་རིགས་ཐ་དད་ཡིན་
པའི་ཕྱིར་དང་། འདོད་པ་ལ་འདོད་ཆགས་དང་བྲལ་བའི་ཉན་རང་དགྲ་
བཅོམ་པ་དང་། མིའི་རྟེན་ཅན་བསམ་གཏན་དང་པོ་ལ་སོགས་པའི་རྒྱུ་སྙོམས་
འཇུག་གི་སེམས་ཐོབ་པ་དག་ལའང་ཟས་དང་བཏུང་བ་དང་སྨན་དང་གོས་་་་
ལ་སོགས་པ་ལ་དོན་གཉེར་གྱི་འདོད་པ་ཡོད་པར་ལུང་དང་མདོ་སྡེ་དག་ལས་་
-་ཕག་།ཡང་ལང་གཤེགས་ལས། བློ་གྲོས་
ཆེན་པོ་གང་ཡང་ང་ལ་དེ་བཞིན་གཤེགས་པས་ཀྱང་གསོལ་ཏེ་ཞེས་སྐུར་བ་་་
འདེབས་པར་སེམས་པ་དེ་ཡང་། བློ་གྲོས་ཆེན་པོ་སྐྱེས་བུ་བླུན་པོ་རང་གི་ལས་
ཀྱི་ཉེས་པའི་སྒྲིབ་པ་ལ་གནས་པ་དེ་དག་ལ་ཡུན་རིང་པོར་དོན་མེད་པ་དང་།
གནོད་པ་དང་། མི་བདེ་བ་བསྒྲུབ་པར་འགྱུར་རོ། །བློ་གྲོས་ཆེན་པོ། ངའི་
འཕགས་པ་ཉན་ཐོས་པ་རྣམས་ནི། ཁ་ཟས་ཐ་མལ་པ་ཡང་མི་ཟ་ན་ཤ་དང་
ཁྲག་གི་ཟས་མི་རུང་བ་ལྟ་ཅི་སྨོས། བློ་གྲོས་ཆེན་པོ། ངའི་ཉན་ཐོས་དང་རང་
སངས་རྒྱས་དང་བྱང་ཆུབ་སེམས་དཔའ་རྣམས་ནི། ཆོས་ཀྱི་སྐུ། ཆོས་ཀྱི་ཟས་
ཟ་སྟེ། ཟང་ཟིང་གི་ཟས་ནི་མ་ཡིན་ནོ། །དེ་བཞིན་གཤེགས་པ་རྣམས་ལྟ་ཅི་
སྨོས། བློ་གྲོས་ཆེན་པོ། དེ་བཞིན་གཤེགས་པ་རྣམས་ནི། ཆོས་ཀྱི་སྐུ། ཆོས་ཀྱི་
ཟས་ཀྱིས་གནས་པ་ཡིན་ཏེ། ཟང་ཟིང་གི་(༥༠ན) སྐུ་མ་ཡིན། ཟང་ཟིང་གི་
གནས་ཐམས་ཅད་ཀྱིས་གནས་པ་མ་ཡིན་ཏེ། སྲིད་པ་དང་སྲིད་པའི་ཡོ་བྱད་ལ་
སྲེད་པས་ཚོལ་བའི་བག་ཆགས་ཐམས་ཅད་སྤངས་པ། ཉོན་མོངས་པའི་བག་
ཆགས་ཐམས་ཅད་མེད་པ། སེམས་དང་ཤེས་རབ་ཤིན་ཏུ་རྣམ་པར་གྲོལ་བ།
ཐམས་ཅད་མཁྱེན་པ། ཐམས་ཅད་གཟིགས་པ། སེམས་ཅན་ཐམས་ཅད་ལ་བུ་
གཅིག་པ་དང་མཚུངས་པར་གཟིགས་ཤིང་ཐུགས་རྗེ་ཆེན་པོ་དང་ལྡན་པའོ། །
ཞེས་གསུངས་པ་ཡང་། མངོན་པས་སྔགས་བཏུས་ལས། ཟང་ཟིང་ཞེས་པ་
ཉོན་མོངས་ལ་བཤད་པ་ལྟར། ཟང་ཟིང་སྟེ་རོ་ལ་ཆགས་པའི་སྲེད་པས་མི་
-80-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
གསོལ་བའི་རྒྱུ་མཚན་དུ། སྲིད་པ་དང་སྲིད་པའི་ཡོ་བྱད་ལ་སྲེད་པས་ཚོལ་བའི་
བག་ཆགས་ཐམས་ཅད་སྤངས་པ་སོགས་བཀོད་ན་ལེགས་པར་བཤད་པར་
འགྱུར་གྱི། གདུལ་བྱའི་ཚོགས་རྫོགས་པའི་སླད་དུ་གསོལ་བའི་ཚུལ་ཙམ་ཡང་
མ་བསྟན་པའི་རྒྱུ་མཚན་དུ་དེ་དག་བཀོད་ན་འབྲེལ་མེད་ཆེན་པོར་འགྱུར་ལ།
ཉན་རང་འཕགས་པ་དང་བྱང་སེམས་རྣམས། རོ་ལ་སྲེད་པས་ཟས་མི་ཟ་བའི་
ཤེས་བྱེད་དུ། ཆོས་ཀྱི་ཟས་ཟ་སྟེ་ཟང་ཟིང་གི་ཟས་མ་ཡིན། ཞེས་བཀོད་པ་ཡིན་
གྱི། གཞན་དུ་ན་ཟས་ཐ་མལ་པའང་མི་ཟ་ན། ཞེས་གསུངས་པས། འབྲས་ཆན་
དང་མར་ལ་སོགས་པའང་གཏན་མི་གསོལ་བར་འགྱུར་རོ། །དེ་ལྟར་ན་གོང་
ཉིད་དུ་འབྲས་ལ་སོགས་པ་ཟ་བར་དངོས་སུ་གསུངས་པ་དང་འགལ་ལོ། །དེས་
ན་ཐེག་པ་ཆེན་པོའི་བྱང་ཆུབ་ཀྱི་མཆོག་ཏུ་སེམས་བསྐྱེད་པ་གང་དག་ཤ་ཟོས་་
ན་རང་གི་སྙིང་རྗེ་ཆེན་པོ་ཉམས་འགྲོ་ཞིང་བློའི་ཤུགས་(༥༠) ཆུང་དུ་འགྲོ་་་་
བར་མྱོང་བས་གྲུབ་པ་དང་། རང་དོན་དུ་རོ་ལ་སྲེད་པ་དྲག་པོ་སྐྱེ་བར་མཐོང་
ནས། དགག་བྱ་དེ་དག་འགོག་པའི་སླད་དུ་རྣམ་གསུམ་དག་མ་དག་དང་
བསད་པ་དང་རང་ཤི་བའི་ཤ་ཐམས་ཅད་མི་ཟ་བ་ཡིན་ན་ནི། མཆོག་ཏུ་ངོ་
མཚར་ཆེ་བའི་གནས་ཡིན་ལ། བྱང་སེམས་ཡིན་ཀྱང་རང་རྒྱུད་ལ་དགག་བྱ་དེ་
དག་མི་འདྲེན་ཞིང་། གཞན་དོན་ལ་བརྩོན་པ་དྲག་པོ་སྦྱོར་བཟོད་པའི་སླད་དུ་
ལུས་གསོ་བ་ཙམ་ལ་དམིགས་ནས་བུའི་ཤ་དང་མཚུངས་པ་སོགས་མི་རུང་བ་་་
དང་མི་མཐུན་པའི་འདུ་ཤེས་ཉེ་བར་བཞག་སྟེ་ཟ་བ་དང་། སོ་སོ་ཐར་པའི་
སྡོམ་པ་དང་ལྡན་པའི་རབ་བྱུང༌། རྨིག་གཅིག་པའི་ཤ་ལ་སོགས་པ་དམིགས་
ཀྱིས་བཅད་པའམ་བཀག་པ་ལས་བྱུང་བའི་ཤ་མ་ཡིན་པ། རང་ཉིད་ཀྱི་ཆེད་དུ་
དམིགས་ཏེ་བསད་པར་མཐོང་ཐོས་དོགས་གསུམ་དང་བྲལ་བའི་རྣམ་གསུམ་་
དག་པའི་ཤ་ནི། སྤྱིར་བསད་ཤ་ཡིན་དུ་ཟིན་ཀྱང་། ཤའི་རོ་ལ་ཆགས་པའི་སྲེད་
པ་དྲག་པོ་མི་བསྐྱེད་པའི་དྲན་ཤེས་བསྟེན་ནས། ཟས་ལ་སྨན་གྱི་འདུ་ཤེས་དང་
ཝཱ,81

མཁས་གྲུབ་དགེ་ལེགས་དཔལ་བཟང་གིས་མཛད།
དྲན་པ་བཅུ་ཉེ་བར་བཞག་སྟེ་བཟའ་བར་འདུལ་བ་ལས་གནང་ཞིང་། དེ་གཉི་
ག་ལ་ཁ་ན་མ་ཐོ་བ་ཅིའང་མེད་དོ། །དེ་ལྟར་མཐའ་གཉིས་སྤངས་པའི་ལམ་
ལ་གནས་པ་ནི། ཕྱོགས་སུ་ལྷུང་བའི་གདོན་གྱིས་ཡིད་ཉེ་བར་དཀྲུགས་པའི་
གཞན་དབང་དུ་མ་གྱུར་པའི་བློ་གྲོས་དང་ལྡན་པ་དག་ལ་མཆོག་ཏུ་མཛེས་སོ།།
ལང་གཤེགས་ལས། བསྟན་པ་ལ་སྨོད་པའི་དགག་བྱ་མཐོང་ནས་མི་བཟའ་
བར་གསུངས་པ་ནི། ཡུལ་དུས་འགའ་ཞིག་ཏུ་མུ་སྟེགས་གཅེར་བུ་པ་སོགས་
ཀྱང་ཤ་མི་ཟ་ནས་ཤཱཀྱའི་དགེ་སྦྱོང་དག་ནི། དེ་བས་ཀྱང་དམན་ནོ་ཞེས་སོགས་
ཀྱིས་( ༥༡ན) བསྟན་པ་སྤྱི་ལ་དམིགས་ནས་མ་དད་པ་སྐྱེ་བ་ལ་གསུངས་ཀྱི།
ནང་ཚན་དམིགས་ཀྱིས་བཀར་བ་འགའ་ཞིག་ལ་འགའ་ཞིག་ཕྲག་དོག་གིས་་་་་
སྨོད་པ་ལ་ཟེར་བ་མིན་ནོ། །ཡང་དུས་འཁོར་རྒྱུད་འགྲེལ་ལས། འདིར་ཡུལ་
གང་ན་འཇིག་རྟེན་པ་རྣམས་ཀྱིས་གང་བཟའ་བ་མ་ཡིན་པ་དང་། གང་བཙོང་
བ་མ་ཡིན་པ། གེ་ཀུ་ལ་སོགས་པ་རང་གི་ལས་ཀྱིས་ཤི་བ་དང་། གཡུལ་དུ་ལས་
ངན་པའམ། རང་གི་སྐྱོན་གྱིས། ཆོམ་རྐུན་ལ་སོགས་པས་བསད་པ་དེ་དག་
ཐམས་ཅད་རྣལ་འབྱོར་པས་བཟའ་བར་དེ་བཞིན་གཤེགས་པས་གསུངས་སོ། །
ས་ཀྱིས་ཉེས་པ་ནི་མ་ཡིན་ཞིང་། ཕ་མེས་ལ་སོགས་པ་དང་མཆོད་སྦྱིན་འ
སོགས་པའི་བྱ་བ་བསད་པ་ཡང་མ་ཡིན་ཏེ། མཚན་མ་དང་བཅས་པའི་ཤ་
བཟའོ་ཞེས་དེ་བཞིན་གཤེགས་པས་མ་གསུངས་སོ། །ཞེས་དང་། དུས་འཁོར་
དུ་རྩ་རྒྱུད་ལས། ལྷ་དང་རང་འཇིགས་ཕ་མེས་དང༌། །འདོད་གྲུབ་དོན་དང་
བཙོང་ཕྱིར་ཡང་། །གདུལ་དཀའ་སྡིག་པ་བྱེད་རྣམས་ཀྱིས། །གནོད་བྱེད་མིན་
པའི་སེམས་ཅན་བསད། །དེ་ཡི་ཤ་དེ་ཉོ་བ་དང༌། །ཟ་འདོད་ཁ་ན་མ་ཐོ་བཅས།
མ་བསླངས་སྣོད་དུ་ལྷུང་གྱུར་པ། །དེ་ཉིད་ཁ་ན་མ་ཐོ་མེད། །སྲོག་ཆགས་
གཅིག་གི་ཤ་དག་ནི། །མང་པོ་རྣམས་ཀྱིས་ཟོས་པ་མཆོག །སྲོག་ཆགས་དུ་མའི་
ཤ་དག་ནི། །ཡིད་སྐྱེས་གཅིག་གིས་ཟོས་པ་མིན། །ཞེས་སོགས་གསུངས་པ་ལ།
-82-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
མཚན་མ་དང་བཅས་པའི་ཤ་ནི། རང་གིས་ཟ་བའི་ཆེད་དུ་བསད་པའི་རང་གི་
རྫས་ཀྱིས་ཉོས་པ་དང་། ཕྱུགས་ཀྱིས་མཆོད་སྦྱིན་སོགས་ཀྱི་དོན་དུ་གསོད་པའི་
མཚན་མ་བཏབ་ནས་བསད་པའི་ཤའོ། །(༥༡༠)གནོད་བྱེད་མིན་པའི་སེམས་
ཅན་བསད། །དེ་ཡི་ཤ་དེ་ཉོ་བ་དང༌། །ཟ་འདོད་ཁ་ན་མ་ཐོ་བཅས། །ཞེས་པ་
ནི། བདག་ཉིད་ལ་བཙོང་བའི་ཆེད་དུ་བསད་པའི་ཤ་ཤེས་བཞིན་དུ་ཉོས་ནས་
ཟ་བར་འདོད་པ་ཁ་ན་མ་ཐོ་བ་དང་བཅས་པ་སྟོན་པའོ། །མ་བསླངས་སྣོད་དུ་
ལྷུང་གྱུར་པ། །དེ་ཉིད་ཁ་ན་མ་ཐོ་མེད། །ཅེས་པ་ནི། རང་གིས་མ་བསྐུལ་ཞིང་
རང་ལ་དམིགས་ནས་བསད་པ་མ་ཡིན་པའི་ཤ་སྦྱིན་བདག་གིས་བྱིན་པ་ལ་ཁ་་
ན་མ་ཐོ་བ་མེད་པར་གསུངས་པའོ། །དེས་ན་འདི་དག་ནི། རྣམ་གསུམ་དག་
པའི་ཤ་ཉེས་མེད་དུ་སྟོན་པ་ཡིན་པས་ཁོ་བོ་ཅག་གི་འདོད་པ་དང་ཁྱད་པར་་་་་
མེད་ལ། ཁ་ཅིག་རྒྱུད་འགྲེལ་ལས། གལ་ཏེ་ཟ་བ་པོ་མེད་ན་གསོད་པ་པོ་ཡང་
མི་འབྱུང་ངོ་། །ཞེས་འབྱུང་བ་འདྲེན་པ་ནི། ཆེས་བླུན་པ་གོ་བར་བྱེད་པ་སྟེ།
ཕྱོགས་སྔའི་གཞུང་ཤེས་བྱེད་དུ་འདྲེན་པའི་ཕྱིར་རོ། །འདི་ལྟར་རྒྱུད་འགྲེལ་
ལས། འོ་ན་སྔགས་ཀྱི་ཐེག་པར་རྣལ་འབྱོར་པ་རྣམས་ཀྱིས་ཤ་བཟའ་བར་
བཅོམ་ལྡན་འདས་ཀྱིས་གསུངས་ལ། དེ་ཉིད་ཀྱང་རྟག་ཏུ་སྲོག་བཅད་པ་ལས་
འབྱུང་གི་སྲོག་བཅད་པ་མེད་པར་ནི། འགའ་ཞིག་གི་ཚེ་སྲིང་ངོ་། །གལ་ཏེ་ཟ་
བ་པོ་མེད་ན་གསོད་པ་པོ་ཡང་མི་འབྱུང་ངོ་། །དེའི་ཕྱིར་ཟ་བ་པོ་དང་གསོད་
པ་པོ་དག་སྲོག་གཅོད་པར་འགྱུར་རོ། །འདིར་ཡང་ཉི་མ་སོ་སོར་སྔགས་པས་
དམ་ཚིག་བཞི་བྱའོ་ཞེས་པ་ནི། དེ་བཞིན་གཤེགས་པའི་ངེས་པའོ་ཞེ་ན། ཞེས་
ཕྱོགས་སྔ་མའི་གཞུང་དུ་བསྙོན་དུ་མེད་པའི་ཕྱིར་རོ། །དེ་ལྟར་རབ་ཏུ་བྱུང་བ་
དག་ལ་རྣམ་གསུམ་དག་པའི་ཤ་གནང་བ་ཡིན་ཀྱང་། འོན་ཀྱང་མིའི་ཤ་ནི་
ནད་པ་ལ་ཡང་མ་གནང་སྟེ། མིའི་ཤ་ནི་ཐམས་ཅད་དུའོ། །ཞེས་པའི་རྒྱ་ཆེར་
འགྲེལ་(༥༢ན)ལས། སྨན་གྱི་དོན་དང་སྨན་མ་ཡིན་པའི་དོན་ཐམས་ཅད་དུ་མི་
མ་ན་83LE33

མཁས་གྲུབ་དགེ་ལེགས་དཔལ་བཟང་གིས་མཛད།
ཤ་ཟོས་ན་ཉེས་པ་སྦོམ་པོར་འགྱུར་རོ་ཞེས་འབྱུང་བས་སོ། །ཤ་དམར་པོ་རློན་
པ་ནི། ནད་ཀྱི་དོན་མ་ཡིན་པར་ཟ་བ་ལ་ཉེས་པ་སྦོམ་པོར་འགྱུར་ཏེ། མདོ་རྩ་
ལས། དེ་གཞན་གྱི་དོན་དེར་ན་སྦོམ་པོའོ། །ཞེས་པའི་རྒྱ་ཆེར་འགྲེལ་ལས། ཤ་
རློན་པ་དེ་སྨན་གྱི་དོན་ལས་གཞན་པ་གསང་སྔགས་བསྒྲུབ་པ་ལ་སོགས་པའི་་་
དོན་དེར་ཟ་ན་དགེ་འདུན་དབྱེན་གྱི་དགེ་འདུན་ལྷག་མའི་སྐབས་སུ་གཏོགས་
པའི་ཉེས་པ་སྦོམ་པོར་འགྱུར་ཏེ། བདག་ཉིད་འདྲེའི་ནང་དུ་གཏོགས་པར་
བྱེད་པའི་ཕྱིར་རོ། །ཞེས་གསུངས་པས་སོ། །སྤྲོས་པས་ཆོག་གོ །ཡང་བླུན་
པོའི་ཚོད་འཇོག་གིས་སངས་རྒྱས་ཀྱི་བསྟན་པ་བཤིག་པར་བྱེད་པ་ཁ་ཅིག་་
ཆོས་འཆད་པ་པོ་རབ་བྱུང་གིས་འཆད་པ་ན་ཉན་པ་པོ་དག་གིས་མཆིལ་ལྷམ་་
འབུད་དགོས་པ་ནི། རྒྱ་གར་དུ་ཡིན་གྱི་བོད་དུ་དེ་ལྟ་བུ་མི་དགོས་ཏེ། ལྷམ་
འབུད་ན་རྐང་པ་བཀྲུ་ཡང་དགོས་སོ་ཞེས་སྨྲ་བ་གྲག་སྟེ། འོ་ན་བོད་དུ་དགེ་
སློང་གི་སྡོམ་པ་ལེན་པའི་ཚེ་ཡན་ལག་ངེས་པ་དང་བྲལ་བ་བྱས་ནས་བསླབ་པ་
ཉིས་བརྒྱ་ལྔ་བཅུ་རྩ་གསུམ་མཐའ་དག་ལེགས་པར་བསྲུང་སྙམ་པའི་བསམ་་་་་
པས་ལེན་དགོས་སམ། ཡན་ལག་ངེས་པ་དང་མ་བྲལ་བ་སྐྱོན་མེད་པར་ཁས་
ལེན་པ་གང་ཡིན། དང་པོ་ལྟར་ན། སྡོམ་པ་ལེན་པ་ན་ཉན་པ་པོ་མཆིལ་ལྷམ་
གྱོན་པ་ལ་མི་འཆད་པའི་བསླབ་པ་བླངས་པར་སོང་སྟེ། དེ་ཉིད་བསླབ་པ་ཉིས་
བརྒྱ་ལྔ་བཅུ་རྩ་གསུམ་གྱི་ཡ་གྱལ། གླང་ཆེན་ཞོན་ལ་སོགས་པ་ལྔ། །ཞེས་སྡོམ་
གྱིས་དངོས་སུ་བསྡུས་པའི་གྲངས་འཛིན་གཅིག་ཡིན་པའི་(༥༢༠) ཕྱིར་རོ། །དེ་
ལྟར་ན། སྡོམ་པ་ལེན་པའི་ཚེ་བླངས་པའི་བསླབ་བྱ་ཡིན་ཀྱང་བསྲུང་མི་དགོས་
སོ་ཞེས་སྨྲ་བ་ནི། བསྟན་པ་བཤིག་པ་ཅིའི་ཕྱིར་མ་ཡིན་ཏེ། ཚུལ་དེ་བསླབ་བྱ་
ཐམས་ཅད་ལ་ལེགས་པར་མཚུངས་པའི་ཕྱིར་རོ། །གཉིས་པ་ལྟར་ན་ཡན་ལག་
ངེས་པ་དང་མ་བྲལ་ཀྱང་དགེ་སློང་གི་སྡོམ་པ་སྐྱེའོ་ཞེས་ཁས་ལེན་པ་དེ་བས་་་་
ཀྱང་བསྟན་པ་བཤིག་པ་ཅིའི་ཕྱིར་མ་ཡིན། མཆིལ་ལྷམ་གྱོན་པ་ལ་མི་བཤད་
84

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
པར་རོ། །ཞེས་པ་འདི་ནི། བསླབ་པ་ཉིས་བརྒྱ་ལྔ་བཅུ་རྩ་གསུམ་གྱི་གྲངས་
འཛིན་གཅིག་ཏུ་འདུལ་བ་ལས་དངོས་སུ་བགྲངས་ལ་རྐང་པ་མ་བཀྲུས་པ་ལ་་་
མི་བཤད་ཅེས་སྐབས་གང་དུ་ཡང་མ་བསྟན་ན་ཅིའི་ཕྱིར་ནན་གྱིས་འཆང་
བར་བྱེད། འདི་ལྟར་བསླབ་པ་ཉིས་བརྒྱ་ལྔ་བཅུ་རྩ་གསུམ་གྱི་གྲངས་ལ་སྡོམ་
གྱིས་དངོས་སུ་བསྡུས་ནས་བགྲངས་སུ་ཟིན་ཀྱང་རང་རང་གི་འདོད་པས་འདི་
ཡང་བོད་དུ་མི་དགོས། འའདི་ཡང་བོད་དུ་མི་དགོས་ཞེས་རེ་རེ་ནས་བཞག་ན་
མཐར་བོད་དུ་བསླབ་བྱ་གཅིག་ལའང་བསླབ་མི་དགོས་པ་ཞིག་ཅིའི་ཕྱིར་མི་་
འབྱུང་། འདི་ལྟར་འབད་ནས་བསྒྲུབས་ན་དེ་བས་བསྟན་པ་བཤིག་པའི་སྦྱོར་
བ་ཚབས་ཆེ་བ་གཞན་ཅི་ཞིག་ཡོད། སངས་རྒྱས་ཀྱིས་བསླབ་པ་འཆའ་བ་
ནི། རང་གི་བསྟན་པ་ལ་རབ་ཏུ་བྱུང་བ་ཐམས་ཅད་ཀྱིས་བསླབ་པར་བྱ་བའི་
དབང་དུ་བྱས་ནས་བཅས་པ་ཡིན་གྱི་རྒྱ་གར་གྱི་མ་གདྷ་ཁོ་ནའི་དབང་དུ་བྱས་
ནས་བཅས་པ་ག་ལ་ཡིན། སངས་རྒྱས་ཀྱི་མཁྱེན་པ་ཉི་ཚེ་བ་དང་། གདུལ་བྱ་
ཉི་ཚེ་བར་བཟུངས་ནས། བོད་ཀྱི་ཡུལ་འདི་དགོངས་པས་མ་ཆོད་པར་བསླབ་
པ་བཅས་སོ་ཞེས་སངས་རྒྱས་ལ་སྙིང་ཁམས་བསྐྱེད་དེ་སྐུར་པ་མ་འདེབས་་་་་་་
ཤིག །རྗོད་(༥༣ན)བྱེད་སྡེ་སྣོད་གསུམ་ལས་ཚིག་བཞི་པ་གཅིག་སྤངས་ན་ཡང་
ལུང་གི་ཆོས་སྤོང་བའི་ཆོས་སྤོང་དུ་འགྱུར་བ་ལྟར་བརྗོད་བྱ་བསླབ་པའི་གཞི་་་
ཕྲ་མོ་གཅིག་ཡན་ཆད་གང་སྤངས་ཀྱང་རྟོགས་པའི་ཆོས་སྤངས་པའི་ཆོས་སྤོང་
དུ་འགྲོ་བ་ཡིན་པས། བསྟན་པའི་རྣམ་གཞག་གང་ཡང་མ་ཆགས་བཞིན་དུ་
དགེ་བའི་བཤེས་གཉེན་གྱི་གཟུགས་བརྙན་ལྟར་བཅོས་ཏེ་བདུད་ཀྱི་རིས་ཀྱིས་་
ཡིད་བསྐྱོད་པ་དག་གིས་རང་ཉིད་མནར་མེད་པའི་དམྱལ་བ་བསྒྲུབ་པ་ལ་་་
ཞུགས་ནས། གདུལ་བྱ་གཞན་དག་ཀྱང་འབད་པས་ཚུལ་དེ་ལ་སྦྱོར་བ་ནི། ཨེ་
མ་ཤིན་ཏུ་མི་བཟད་པའི་ལས་ཉམས་སུ་ལེན་པ་ལ་ཞུགས་པ་སྟེ། _ རྒྱལ་བའི་
བསྟན་པ་ནི། འདི་ལྟར་གྱུར་པར་ད་གདོད་བདག་གིས་ཤེས་སོ། །ཡང་ཁ་
-85-

མཁས་གྲུབ་དགེ་ལེགས་དཔལ་བཟང་གིས་མཛད།
ཅིག་རང་གི་སྲེད་པ་དྲག་པོས་བཅིངས་ཤིང༌། སངས་རྒྱས་ཀྱིས་གསུངས་པའི་
འདུལ་བ་དང་མཐུན་པར་སྤྱོད་པ་དག་ལ་ཕྲག་དོག་གི་གདོན་གྱིས་ཡོངས་སུ་་་
ཟིན་པའི་དབང་གིས་རང་དགར་ཆོས་འདུལ་བ་ལ་དབང་ཟོས་ཏེ། བོད་ཀྱི་
གོས་ཕུ་དུང་ཅན་དང་། ཀོ་ལྤགས་ཀྱི་ཡུ་རིངས་ཅན་གྱི་ལྷམ་ལ་སོགས་པ་རུང་
བ་ཡིན་ཏེ།  ོ ཆུ་ལ་ཆབ་རོམ་འཆགས་པའི་ཡུལ་དུ་ཞྭ་དང་ལྷམ་སྒྲོ་གུ་ཅན་
གནང་བ་དང་འདྲའོ་ཞེས་གྲག་སྟེ། དེ་ལྟར་ན་བོད་དུ་དོར་མ་ཡང་ཅིའི་ཕྱིར་
མི་རུང་། ཀོ་ལྤགས་ཀྱི་གོས་ཀྱང་ཅིའི་ཕྱིར་མི་རུང་། གྲང་བའི་རེག་པ་ལྷག་
པར་གྱུར་པའི་ཡུལ་དུ་གྲང་བའི་རྒྱུ་མཚན་གྱིས་ཕུ་དུང་ཅན་སོགས་རུང་ན་་
གང་གི་ཚེ་བཀྲེས་པར་གྱུར་པ་ན་བཀྲེས་པ་རྒྱུ་མཚན་དུ་བྱས་ནས་ཕྱི་དྲོའི་ཁ་་་་་
ཟས་ཀྱང་ཅིའི་ཕྱིར་མི་(༥༣བ)རུང་། སྐོམ་པས་གདུངས་པ་ན་སྐོམ་པ་རྒྱུ་
མཚན་དུ་བྱས་ཏེ་ཆང་ཡང་བཏུང་བ་ཅིའི་ཕྱིར་མི་རུང་། འདི་འདྲ་བ་ལེགས་
པར་ཐལ་ན་ནི། ཕམ་པ་ལ་ཡང་ཉེས་པ་མེད་པའི་བར་དུ་སླེབས་འོང་བས།
སངས་རྒྱས་ཀྱི་བསྟན་པ་བཤིག་པའི་བདུད་ཚིག་ཡིན་པར་གདོན་མི་ཟའོ།། །
1
བསྟན་པའི་ཐ་མ་ལ་འདི་ལྟར་སྨྲ་ཞིང་འདི་ལྟར་སྤྱོད་ལ། ཕྱུགས་དང་ནོར་རྫས་
མང་དུ་བསྲེལ་ཞིང་། གསེར་དངུལ་སོགས་ལ་སྤྱོད་པ་ལྷུར་ལེན་པ་སངས་རྒྱས་
ཀྱིས་གསུངས་པའི་མདོ་སྡེ་དང་འདུལ་བ་དང་འགལ་ཞིང་། བདུད་ཀྱིས་བྱས་
པའི་མདོ་སྡེ་དང་འདུལ་བའི་ཚིག་དང་མཐུན་པར་སྤྱོད་པ་ཡིན་པ་ལ་སོགས་་་
པ་རྒྱ་ཆེར་བཀའ་སྩལ་བའི་སྒོ་ནས། ད་ལྟའི་དགེ་སྦྱོང་གང་དག །གོས་ཕུ་དུང་
ཅན་དང་། ཀོ་ལྤགས་ཀྱི་ལྷམ་དང༌། དངུལ་གྱི་སྣོད་སྤྱད་སོགས་ལོངས་སྤྱོད་
པས་ཁེངས་ཤིང་། རྒྱལ་པོ་དང་བློན་པོ་སོགས་ལ་འབད་པ་བརྒྱ་ཕྲག་གིས་
བསྟེན་འདྲིས་བྱེད་པ། བུན་སྐྱེད་དང་ཞིང་ལས་དང་ཕྱུགས་དུ་མ་བསྲེལ་བ་
སོགས་ལྷུར་བྱེད་པ་དག་ལུང་བསྟན་པ་ནི། འཕགས་པ་མྱ་ངན་ལས་འདས་པ་
ཆེན་པོའི་མདོ་ལས་གསུངས་ཏེ། འདི་ལྟར། མྱ་ངན་ལས་འདས་པ་ཆེན་པོའི་
-86-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
མདོ་དེ་ཉིད་ལས། རྒྱལ་བུ་རྒྱལ་བྱེད་ཀྱི་ཚལ་ན་འདབ་བུ་དང་ཨེ་རཎྜའི་ཚལ་
དང་ཤིང་བི་ཙུ་མ་ར་དྷའི་དྲུང་ན་བཞུགས་པའི་ཚེ། བྲམ་ཟེ་ལུག་དཔལ་དང་།
ཀོ་ས་ལའི་རྒྱལ་པོ་གསལ་རྒྱལ་ལས་བརྩམས་ཏེ་བཀའ་སྩལ་པ། དབྱིག་དང་།
གསེར་དང་། བྲན་དང་། བྲན་མོ་དང་། བ་ལང་དང་། མ་ཧེ་དང་། ར་དང་།
ལུག་དང་། བྱ་གག་དང་། ཕག་དང་། ཁྱི་དང་། བྱི་ལ་དང་། སྦྲུལ་དང་། ནེའུ་
ལེ་དང༌། ཟངས་དང་། ལྕགས་ཟངས་དང་། ནོར་བུ་དང་། (༥༤ན) མུ་ཏིག་
དང་། དུང་དང་། མན་ཤེལ་དང་། བྱུ་རུ་དང་། ས་ལེ་སྦྲམ་དང་། དངུལ་དང་།
ནོར་བུ་དང་། འཚོག་ཆས་རྣམ་པ་སྣ་ཚོགས་འཆང་བ་དང་། ཞིང་ས་དང་།
ཚོང་འདུས་དང་། སྲང་དང་། ཉོ་བཙོང་བྱེད་པ་དང་། ཁྱེའུ་དང་། བུ་མོ་དང་།
མཛོད་དང་། བང་བ་འཆར་བ་དང་། རང་ལག་བདར་ཏེ་གཡོས་བྱེད་པ་དང༌།
འཚེད་པ་དང་། འཚེད་དུ་འཇུག་པ་དང་། ལྟས་དང༌། ཡན་ལག་གི་རིག་པ་
དང་། མོ་ཡིག་དང་། གྱེད་ལྟ་ཤེས་པ་དང་། སྒྲ་གཅན་དང༌། ཉི་མ་དང་། ཟླ་
བ་དང་། པ་བ་སངས་དང་། གཟའ་ལྷག་རྒྱུ་བ་དང་། མེ་ཏོག་གི་ཤིང་རྟ་དང་།
ལག་སྲུབས་ལྟ་བ་དང༌། རྨི་ལྟས་དང་། སྐྱེས་པ་དང་། བུད་མེད་དང་། མ་ནིང་
གི་མཚན་ལྟ་བ་དང་། སྒྱུ་རྩལ་དྲུག་ཅུ་རྩ་བཞི་དང་། རིག་པའི་གནས་བཅོ་
བརྒྱད་དང་། བཟོའི་ལས་ཐམས་ཅད་སྟོན་པ་དང་། སྲུང་གཏམ་སྨྲ་བར་བྱེད་
པ་དང་། སྤོས་ཀྱི་ཕྱེ་མས་ལུས་ལ་འདེབས་པ་དང༌། མེ་ཏོག་དང་། སྤོས་དང་།
བདུག་པ་དང་། མེ་ཏོག་འཕྲེང་བ་དང་། བྱུག་པ་འཆང་བ་དང་། མགོ་བོ་ལ་
འོ་བྱེད་པ་དང་། ཚུལ་འཆོས་པ་དང་། ཁ་གསག་བྱེད་པ་དང༌། ཆོག་མི་ཤེས་
པ་དང་། འདོད་ཆེན་ཅན་དང༌། འདུ་འཛི་ལ་དགའ་བ་དང་། ཧ་ཅང་སྨྲ་
འདོད་པ་དང་། ནོར་དང་འབྲུ་དང༌། ཤ་དང་ཉ་ཤ་དང་དུག་གི་སྦྱོར་བ་བྱེད་
པ་དང་། སྤོས་ཀྱི་ཏིལ་མར་དང༌། སྨན་གྱི་སྦུ་གུ་དང༌། གདུགས་དང་། ཀོ་
ལྤགས་ཀྱི་མཆིལ་ལྷམ་དང༌། ཏ་ལའི་ལོ་མའི་བསིལ་ཡབ་དང་། ཆུ་སྣོད་དང༌།
87-

མཁས་གྲུབ་དགེ་ལེགས་དཔལ་བཟང་གིས་མཛད།
བུ་སྣོད་དང་། བོང་བུ་འཆང་བ་དང༌། ཤིང་ཐོག་སྡུད་པ་དང་། སོ་རྩི་དང་།
བཙོ་མའི་ཕྱེ་མ་བཟང་པོ་དང་། ཀ་ཀོ་(༥༤བ)ལ་དང་འབྲས་བུ་ཚ་བ་བསྟེན་པ་
དང་། རྒྱལ་པོ་ལ་བརྟེན་པ་དང་། བློན་པོ་སོགས་གཞན་ལ་བརྟེན་པ་དང་།
དྲོད་མི་ཐུབ་པ་དང་། གཏམ་མི་སྨྲ་བ་དང་། བུད་མེད་ལྟར་རྟོག་པའི་ཤས་ཆེ་
བ་དང་། དགོས་མེད་དུ་ངུ་བ་དང་། བཟང་ངན་སྤྱོད་པ་དང་། འགྲོས་འཆོས་
པ་དང་། གོས་དཀར་པོ་དང་ཨར་མོ་ནི་ཀ་དང་ཁང་བཟང་དང་གཙང་ཁང་
ཕྱུར་པོའི་ལས་ལ་སོགས་པ་བྱེད་པ་དང་། རུང་བ་མ་ཡིན་པ་དང་རྫས་ངན་པ་
ཡོངས་སུ་འཛིན་པ་དང་། སྦྱིན་པ་པོའི་བསྔགས་པ་བརྗོད་པ་དང་། ཆང་
བསྟེན་པ་དང་། སྨད་འཚོང་མའི་ཁྱིམ་དུ་འགྲོ་བ་རྣམས་དང་། དེ་ལྟ་བུ་
བྱེད་པ་དམ་པ་མ་ཡིན་པ་ཚུལ་ངན་པ་དང་ལྡན་པ་དེ་དག་ལ་ནི། གོས་དཀར་
པོ་དག་བྱིན་ལ་ཁྱིམ་དུ་འཇིག་རྟེན་པའི་ལས་རྣམས་བྱེད་དུ་གཞུག་པར་ངས་་་
གནང་ངོ་། །ཡང་འབྲས་ས་ལུའི་ཞིང་གི་ངོ་བསལ་བ་བཞིན་དུ་ཡུལ་ཕྱོགས་
ནས་བསྐྲད་པར་ངས་གནང་ངོ༌། །ཞེས་ཟེར་བ་དེ་ལྟ་བུའི་མདོ་སྡེ་དང་འདུལ་
བ་ནི། སངས་རྒྱས་ཀྱིས་གསུངས་པ་ཡིན་པར་རིག་པར་བྱའོ། །དེ་དག་
ལས་ལྡོག་པ་བདུད་ཀྱིས་སྨྲས་པའི་མདོ་སྡེ་དང་འདུལ་བ་ཚད་མར་བྱེད་པའི་་་
སེམས་ཅན་གང་ཡིན་པ་དེ་དག་ནི། བདུད་དང་མཐུན་པར་བྱེད་པ་ཡིན་
པར་རིག་པར་བྱའོ་ཞེས་གསུངས་པ་ལྟར་རོ། །གཞན་ཡང་བརྗོད་པར་བྱ་བ་
མང་དུ་ཡོད་མོད་ཀྱི་འདིར་ཡི་གེ་མངས་པར་འགྱུར་བས་མ་དྲིས་སོ། །ཐོབ་པ་
མི་ཉམས་པར་བསྲུང་བའི་སྐབས་ཀྱི་དོགས་པ་བཅད་པར་བྱ་བ་འགའ་ཞིག་་་་
བརྗོད་ཟིན་ཏོ། །
ཉམས་ན་ཕྱིར་བཅོས་པ་ལ། ཕམ་པ་འཆབ་བཅས་ཀྱིས་ཉམས་པ་ནི།
ཤིང་ཏ་ལའི་མགོ་བཅད་པ་ལྟར་ཆོས་འདུལ་བ་འདི་ལ་སྐྱེར་མི་རུང་བའི་ཆོས་་
ཅན་དུ་((།༥༥ན) གསུངས་པས་ལྟུང་བ་ལས་ལྡང་བའི་ཐབས་ཀྱི་ཕྱིར་བཅོས་པའི་
88

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཆོ་ག་བྱར་མེད་ལ། ཕམ་པ་འཆབ་སེམས་མ་སྐྱེས་པས་ཉམས་པ་ཡིན་ན་བསླབ་
པ་སྦྱིན་པའི་སྒོ་ནས་སླར་གསོ་བར་བྱར་ཡོད་ཀྱང་། ཇི་སྲིད་དགྲ་བཅོམ་པར་
མ་གྱུར་གྱི་བར་དུ་རང་བཞིན་དུ་གནས་པ་མི་འཐོབ་ཀྱིས་གཞན་ན་གནས་པ་་
ཡིན་པས་ལས་ཀྱི་ཁ་སྐོང་སོགས་སུ་མི་རུང་བའི་ཆ་ནས་དགེ་ཚུལ་དང་འདྲ་བ་
ཡིན་ནོ། །ལྷག་མ་ལ་སོགས་པའི་ལྟུང་བ་གཞན་རྣམས་ལ། ལུས་ངག་ཏུ་མ་ཐོན་
པའི་ལྟུང་བ་མཐའ་དག་ནི། སྔར་བྱས་ལ་འགྱོད་ཅིང་ཕྱིན་ཆད་མི་བྱེད་པའི་
སྡོམ་སེམས་བསྟེན་པ་ཙམ་གྱིས་ལྟུང་བ་ལས་ལྡང་བར་འགྱུར་གྱི་བཤགས་མི་་་་
དགོས་ལ། ལུས་ངག་ཏུ་ཐོན་ན་ལྟུང་བ་རང་རང་གི་ཕྱིར་བཅོས། ཐོག་མར་
བཅབ་པའི་ཉེས་པ་བཤགས་ནས་དེ་རྗེས་ལྟུང་བ་དངོས་གཞི་དང་། བཤགས་
ཡུལ་ཡོད་བཞིན་ཕྱིར་མ་བཅོས་པའི་ཉེས་པ་འཆགས་པ་དང་། དེ་ཡང་ལྷག་མ་
བཅབ་པ་ལ་ཐོག་མར་སྤོ་བ་སྤྱད་ནས། དེ་རྗེས་མགུ་བ་སྤྱད་དེ་ལྟུང་བ་ལས་
དབྱུང་བ་བྱ་བ་དང་། ལྷག་མ་མ་བཅབ་པ་ལ་སྤོ་བ་མ་གཏོགས་སྔར་ལྟར་བྱ་
བ་དང་། སྦོམ་པོ་ལ་ཡང་སྤྱི་བྱེ་བྲག་གིས་བཤགས་ཡུལ་གྲངས་མང་ཉུང་དང་
འཚམས་ཀྱི་ཕྱི་རོལ་དུ་བཤགས་པ་དང་ནང་དུ་བཤགས་པའི་རྣམ་དབྱེ་སོགས་
དང་སྤང་ལྟུང་ལ་ཐོག་མར་དངོས་པོ་དགེ་སློང་ཆོས་བརྒྱད་ལྡན་ལ་ཞག་་
གཅིག་སྤངས་པའི་ཚད་ལས་སྔོན་དུ་བཏང་ནས་བཤགས་པ་སོགས་འདུལ་་་་་
བའི་གཞུང་ལུགས་ནས་ཇི་ལྟར་གསུངས་པའི་ལྟུང་བ་རང་རང་གི་ཕྱིར་བཅོས་
ལ་མཁས་པར་བྱས་ནས་ཆོ་ག་བཞིན་དུ་(༥༥བ)) བབཤགས་ཡུལ་མཚན་ཉིད་དང་
ལྡན་པའི་དྲུང་དུ་བཤགས་པ་དགོས་ཀྱི། ལྟུང་བཤགས་སོགས་སྟོབས་བཞི་ཚང་
བའི་བཤགས་པ་གཞན་གྱིས་འདུལ་བ་ནས་གསུངས་པའི་ལྟུང་བ་རྣམས་ཀྱིས་
ཕྱི་མ་ལ་རྣམ་སྨིན་སྡུག་བསྔལ་མྱོང་དགོས་པའི་ནུས་པ་བྱང་བར་བྱེད་ནུས་་
ཀྱང་། རྒྱུ་ལྡང་བ་མེད་པར་བྱེད་མི་ནུས་པས། ལྟུང་བ་སྤྱོད་པ་དང་རྣམ་སྨིན་
འབྱིན་པའི་ནུས་པ་སྦྱོང་བ་མི་འདྲའོ། །དེ་ཡང་སྡིག་པ་དང་ལྟུང་བ་གང་ཡིན་
-89-

མཁས་གྲུབ་དགེ་ལེགས་དཔལ་བཟང་གིས་མཛད།
ཀྱང་དེ་ཉིད་བཤགས་པས་འདག་པའི་རྒྱུའི་གཙོ་བོ་ནི། སྔ་མ་ལ་འགྱོད་པ་དང་
ཕྱི་མ་ལ་སྡོམ་པའི་སེམས་ཡིན་གྱི། དེ་གཉིས་མེད་པའི་ཚིག་ཙམ་གྱི་བཤགས་
པས་སྡིག་ལྟུང་མི་འདག་པར་མ་ཟད་རྫུན་དུ་སྨྲ་བ་ཆེན་པོ་ཡིན་པར་གསུངས་་
ཏེ། འདུལ་བ་རྒྱ་ཆེར་འགྲེལ་ལས། བཤགས་པར་བྱ་བའི་ལྟུང་བ་ལས་ནི།
བསྡམ་པར་བྱ་བ་དེ་དང་བཅས་པའི་བཤགས་པ་བྱས་ན་ལྡང་བ་སྟེ། དག་པ་
ནི། བསམ་པའི་གཞི་ལས་བྱུང་བ་ཡིན་པས། བསྡམ་པར་བྱ་བ་མེད་ན་
བཤགས་པས་ཅིར་ཡང་མི་འགྱུར་རོ། །འདིར་གཞུང་ནི། ཕྱིན་ཆད་སྡོམ་མམ་
སྡོམ་མོ་ཞེས་གསུངས་པ་ཡིན་ནོ། །ཚིག་ཏུ་བརྗོད་པ་ནི། སེམས་བཟློག་པ་སྔོན་
དུ་བཏང་བ་ཡིན་གྱི། གཞན་དུ་ན་རྫུན་སྨྲ་བ་ཁོ་ནར་འགྱུར་རོ། །ཞེས་གསུངས་
པ་ལྟར་རོ། །འོ་ན་སོ་སོ་ཐར་པའི་སྡོམ་པ་འདི་དག་གི་གཏོང་བའི་ཚུལ་ཇི་ལྟ་
བུ་ཞེ་ན། འདི་ལ་བོད་ཀྱི་མཁས་པ་ཁ་ཅིག་ན་རེ། སོ་སོ་ཐར་པའི་སྡོམ་པ་ཤི་
བའི་ཚེ་ན་གཏོང་བ་ཡིན་ཏེ། ཉན་ཐོས་པ་སྡོམ་པ་གཟུགས་ཅན་ཡིན་པར་
འདོད་པའི་ཕྱིར་རོ། །བྱང་སེམས་ཀྱི་སྡོམ་པ་ཤི་ཡང་མི་གཏོང་སྟེ། ཐེག་ཆེན་
པའི་ལུགས་ལ་སྡོམ་པ་(༥༦ན)གཟུགས་ཅན་མ་ཡིན་གྱི་སེམས་ལས་སྐྱེ་བ་ཡིན་་
པས་ཇི་སྲིད་སེམས་མ་ཉམས་ཀྱི་བར་དུ་མི་གཏོང་བའི་ཕྱིར་རོ་ཞེས་ཟེར་ཏོ། །
ཤིན་ཏུ་མི་རིགས་ཏེ་ཐེག་ཆེན་པའི་ལུགས་ལ་བྱང་སེམས་ཀྱི་སྡོམ་པ་མ་ཡིན་
པའི་སོ་ཐར་གྱི་སྡོམ་པ་ཞིག་ཁས་ལེན་ནམ་མི་ལེན། མི་ལེན་ན་ཐེག་ཆེན་པའི་
ལུགས་ལ་སྡོམ་པ་གསུམ་ལྡན་མི་སྲིད་པར་འགྱུར་རོ། །ལེན་ན་ནི་དེ་ཐེག་ཆེན་
པའི་ལུགས་ལ་ཤི་བའི་ཚེ་གཏོང་ངམ་མི་གཏོང༌། མི་གཏོང་ན་ཐེག་ཆེན་པའི་
ལུགས་ལ་ལྷའི་དགེ་སློང་དང་དུད་འགྲོའི་དགེ་སློང་སོགས་ཡོད་པར་འགྱུར་རོ།
གཏོང་ན་དེའི་རྒྱུ་མཚན་གང་ཡིན། ཐེག་ཆེན་པའི་ལུགས་ལ་སོ་ཐར་གྱི་སྡོམ་པ་
ཤི་འཕོས་པས་གཏོང་སྟེ། ཉན་ཐོས་པའི་ལུགས་ལ་སྡོམ་པ་གཟུགས་ཅན་ཡིན་
པའི་ཕྱིར་ཞེས་ཟེར་རམ། རྒྱུ་མཚན་གཞན་ཅིག་འགོད། དང་པོ་ལྟར་ན་དེ་
-90-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ལས་བཞད་གད་ཆེ་བ་ཅི་ཞིག་ཡོད། གཉིས་པ་ལྟར་ན། སོ་ཐར་དང་བྱང་
སེམས་ཀྱི་སྡོམ་པའི་གཏོང་ཚུལ་གྱི་ཁྱད་པར་སྤྱིར་བརྗོད་པའི་སྐབས་སུ།
ཐར་ཤི་འཕོས་པས་གཏོང་བའི་ཤེས་བྱེད་དུ་ཉན་ཐོས་པའི་ལུགས་ལ་སྡོམ་པ་་་
གཟུགས་ཅན་ཡིན་པ་བཀོད་པ་ཉམས་སོ། །སྡོམ་པ་གཟུགས་ཅན་མཚན་ཉིད་
པ་ཡིན་པར་ཁས་ལེན་པའི་ཉན་ཐོས་པ་ནི། བྱེ་བྲག་སྨྲ་བ་ཁོ་ན་ཡིན་ལ། ཉན་
ཐོས་ལ་ནི། ཉན་ཐོས་ཀྱི་ཐེག་པ་པ་དང་གྲུབ་མཐའ་སྨྲ་བ་གཉིས་ཡོད་ལ། ཉན་
ཐོས་ཀྱི་ཐེག་པ་པོ་འཕགས་པ་སློབ་པ་དང་མི་སློབ་པ་རྣམས་བྱེ་བྲག་སྨྲ་བའི་་་་་
འདོད་པས་བཏགས་པའི་གྲུབ་མཐའ་སྡོམ་པ་གཟུགས་ཅན་ཡིན་པ་དང་ནམ་་
མཁའ་རྟག་རྫས་ཡིན་པ་ལ་སོགས་རྣམས་བཞེད་པའི་གོ་(༥༦བ) སྐབས་ག་ལ་་་
ཡོད། དེའི་ཕྱིར་མདོ་སྡེ་པས་ཀྱང་མངོན་པ་སྡེ་བདུན་ལ་སོགས་པ་བྱེད་པ་
པོ་རྣམས་འཕགས་པ་མ་ཡིན་པར་སྨྲ་བ་ཡིན་ནོ། །གྲུབ་མཐའ་སྨྲ་བའི་ཉན་
ཐོས་པ་ཡང་མདོ་སྡེ་པ་དང་བྱེ་བྲག་སྨྲ་བ་གཉིས་ལས། མདོ་སྡེ་པ་ནི། བྱེ་
བྲག་སྨྲ་བ་འདོད་པ་དེ་དག་ཁས་ག་ལ་ལེན། སློབ་དཔོན་དབྱིག་གཉེན་གྱིས་
ཀྱང་གཟུགས་དག་མི་དགེར་འདོད་པ་ནི། ཤཱཀྱའི་སྲས་མ་ཡིན་ནོ། །ཞེས་
སོགས་ཀྱིས་སྡོམ་པ་སྡོམ་མིན་སོགས་རྣམ་པར་རིག་བྱེད་མ་ཡིན་པའི་གཟུགས་
གཟུགས་མཚན་ཉིད་པ་ཡིན་པ་ཐེག་དམན་གྱི་མདོའི་དགོངས་པ་ཡིན་པའང་་
ལེགས་པར་བཀག་གོ །།དེ་བས་ན་ཉན་ཐོས་པའི་ལུགས་ལ་སྡོམ་པ་གཟུགས་
ཅན་ཡིན་ནོ་ཞེས་བྱ་བ་ནི། ཤེས་བྱ་བུམ་པ་ཡིན་ནོ་ཞེས་སྨྲ་བ་དང་ཁྱད་པར་
ཅི་ཞིག་ཡོད། བོད་ཀྱི་མཁས་པ་རྣམས་ལ་ཐེག་པ་པ་དང་གྲུབ་མཐའ་སྨྲ་བའི་
ཁྱད་པར་མ་ཕྱེད་པ་ཤིན་ཏུ་མང་བར་སྣང་ངོ༌། །མཛོད་ལས། བསླབ་པ་ཕུལ་
དང་ཤི་འཕོས་དང་། །ཞེས་པའང་། ཤི་འཕོས་པས་སོ་ཐར་གྱི་སྡོམ་པ་གཏོང་
བའི་ཤེས་བྱེད་དུ་འདྲེན་ན་རུང་གི ་།ཤི་འཕོས་པས་སྡོམ་པ་གཏོང་བའི་རྒྱུ
མཚན་སྡོམ་པ་གཟུགས་ཅན་ཡིན་པའི་ཕྱིར་ཞེས་སྨྲ་བའི་ཤེས་བྱེད་དུ་འདྲེན
-91-

མཁས་གྲུབ་དགེ་ལེགས་དཔལ་བཟང་གིས་མཛད།
ན་ནི། མ་གྲུབ་སྟེ། བསླབ་པ་ཕུལ་དང་ཤི་འཕོས་དང༌། ཞེས་པའི་རང་འགྲེལ་
ལས། ཤི་འཕོས་པས་གཏོང་བའི་རྒྱུ་མཚན་དུ་སྡོམ་པའི་རྟེན་བོར་བ་བཀོད་ཀྱི།
སྡོམ་པའི་ངོ་བོ་གཟུགས་ཅན་ཡིན་པ་མ་བཀོད་པའི་ཕྱིར་རོ། །དེས་ན་སྡོམ་པ་
གཏོང་བའི་རྒྱུ་ནི། མཛོད་ལས། བསླབ་པ་ཕུལ་དང་ཤི་འཕོས་དང་། །མཚན་
གཉིས་དག་ནི་བྱུང་བ་དང་། །རྩ་བ་ཆད་དང་མཚན་འདས་ལས། །(༥༧ན)སོ་
སོ་ཐར་པའི་འདུལ་བ་གཏོང༌། །ཁ་ཅིག་ལྟུང་བར་གྱུར་ལས་སྨྲ། །གཞན་དག་
དམ་ཆོས་ནུབ་པ་ལས། །ཞེས་པའི་རང་འགྲེལ་ལས། བསྙེན་གནས་མ་གཏོགས་
པའི་སོ་སོ་ཐར་པའི་སྡོམ་པ་ནི། རྒྱུ་དེ་དག་དང་མཚན་མོ་འདས་པ་ལས་ཏེ།
དེ་དག་ནི། མདོར་བསྡུ་ན་གཏོང་བའི་རྒྱུ་ལྔ་ཡིན་ནོ། །ཅིའི་ཕྱིར་རྒྱུ་དེ་དག་
གིས་གཏོང་བར་འགྱུར་ཞེ་ན།། ཡང་དག་པར་བླངས་པ་དང་འགལ་བའི་རྣམ་
པར་རིག་བྱེད་བསྐྱེད་པ་དང་། །རྟེན་བོར་བ་དང་། རྟེན་ཉམས་པ་དང་། གཞི་
ཆད་པ་དང་། དེ་སྲིད་དུ་འཕངས་པའི་ཕྱིར་རོ། །ཁ་ཅིག་ལྟུང་བར་གྱུར་ལས་
སྨྲ། །གཞན་དག་ན་རེ་ལྟུང་བ་བཞི་ལས་གང་ཡང་རུང་བ་ཞིག་གིས་དགེ་སློང་
དང་དགེ་སྦྱོང་གི་སྡོམ་པ་གཏོང་ངོ་ཞེས་ཟེར་ཏོ། །གཞན་དག་དམ་ཆོས་ནུབ་
པ་ལས། གཞན་དག་ན་རེ་དམ་པའི་ཆོས་ནུབ་པ་ལས་ཏེ་འདི་ལྟར། དམ་པའི་
ཆོས་ནུབ་ན་བསླབ་པའི་འཚམས་ཐམས་ཅད་དང་། ལས་ཀྱི་མཐའ་རྣམས་
མེད་པར་འགྱུར་རོ། །ཞེས་ཟེར་ཏོ། །ཞེས་གསུངས་པ་ལྟར་ཡིན་ལ། རྩ་བ་ཆད་
པ་ནི། རྒྱུ་འབྲས་ལ་སྐུར་བ་འདེབས་པའི་ལོག་ལྟས་དགེ་རྩ་ཆད་པའོ། །དེས་ན་
དགེ་སློང་གི་སྡོམ་པ་ཚེ་འཕོས་པས་གཏོང་བའི་རྒྱུ་མཚན་ནི། རྟེན་དེ་མ་བོར་
བའི་ཇི་སྲིད་འཚོའི་བར་དུ་བསྲུང་བར་ཁས་བླངས་ཀྱི། ཚེ་འཕོས་ནས་བསྲུང་
བར་ཁས་མ་བླངས་པའི་ཕྱིར་རོ། །ཁ་ཆེ་རྣམས་ནི་བྱུང་བ་ན། །བུ་ལོན་ནོར་
བཞིན་གཉིས་སུ་འདོད། །ཅེས་པ་ནི། ཁ་ཆེ་བྱེ་བྲག་སྨྲ་བ་དག །ཕམ་པ་བཞི་
གང་ཡང་རུང་བ་གཅིག་བྱུང་ཞིང་ཕམ་པ་གཞན་གསུམ་མ་བྱུང་ན། ཕྱོགས་
-92-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
གཅིག་ཉམས་པས་ཐམས་ཅད་ཉམས་པ་(༥༧བ)མི་འཐད་པས། དེ་འདྲ་བ་
དེ་ཚུལ་ཁྲིམས་འཆལ་བ་ཡང་ཡིན་ལ། ཚུལ་ཁྲིམས་དང་ལྡན་པ་ཡང་ཡིན་ཏེ།
དཔེར་ན་མི་འགའ་ཞིག་ལ་ནོར་ཡང་ཡོད་ལ་བུ་ལོན་ཡང་ཡོད་པ་བཞིན་ནོ། །
ཞེས་སྨྲ་བའི་འདོད་པ་བརྗོད་པ་སྟེ། འདི་ཉིད་མཛོད་འགྲེལ་ལས་རྒྱས་པར་
བཀག་ཅིང་། ཕྱོགས་གཅིག་ཉམས་པས་སྡོམ་པ་ཐམས་ཅད་འཕེལ་དུ་མི་རུང་
བ་ཤིང་ཏ་ལའི་མགོ་བཅད་ན་ཡལ་ག་ཐམས་ཅད་སྐམས་པར་འགྱུར་བའི་་་་་
དཔེ་དང་སྦྱར་ནས་གསུངས་པའི་ལུང་དང་། ཕམ་པ་འཆབ་བཅས་གཅིག་
བྱུང་ན་ཁྲེལ་མེད་པར་ཤས་ཆེན་པོ་དང་ལྡན་པའི་ཕྱིར་སྡོམ་པའི་རྩ་བ་ཆད་་་་་
པས་སྡོམ་པ་ཟད་པར་གཏོང་བར་རིགས་སོ། །ཞེས་རིགས་པ་དང་བཅས་ཏེ་
གསུངས་མོད་ཀྱི། འདིར་ཞིབ་པར་མ་བྲིས་སོ། །སྡོམ་པ་ཉམས་ན་ཕྱིར་བཅོས་
པ་དང་གཏོང་བའི་ཚུལ་ཕྱོགས་ཙམ་མཚོན་པ་བརྗོད་ཟིན་ཏོ། །
འདིར་སྨྲས་པ། སངས་རྒྱས་བསྟན་པའི་རྩ་བ་ནི། །སོ་སོ་ཐར་པའི་སྡོམ་པ་
སྟེ། །ཐེག་པ་ཆེ་ཆུང་མཐའ་དག་གི །ཡོན་ཏན་ལོ་ཏོག་ཞིང་ས་ཡིན། །བརྒྱ་རྩ་
གཅིག་གི་ལས་རྣམས་ནི། །གང་ན་ཚུལ་བཞིན་བྱེད་གྱུར་པ། །དེ་ནས་སངས་
རྒྱས་བསྟན་པ་ཡོད།‘ །དེ་མེད་ཐུབ་བསྟན་ཡོད་མིན་ཞིང་། །མདོ་དང་ཆོས་
མངོན་སྤྱོད་ན་ཡང་། །འདུལ་བའི་ལག་ལེན་གྱིས་དབེན་ན། །ཐུབ་པའི་བསྟན་
ན
པར་རིན་ཆེན་ནི། །མེད་པ་ཉིད་དུ་ཤེས་བྱ་ཞེས། །ཆོས་ཀྱི་ཚོང་དཔོན་ལ་
སོགས་པའི། །ཚད་ལྡན་དག་གིས་མཐུན་པར་གསུངས། །འོན་ཀྱང་གངས་རིའི་
ཁྲོད་འདི་ན། །དགེ་ཚུལ་བསྙེན་རྫོགས་ལ་སོགས་པའི། །སྡོམ་པ་འཐོབ་དང་
བསྲུང་བ་དང་། །ཕྱིར་བཅོས་རིམ་པ་གཏོང་ཚུལ་སོགས། །ལུང་དང་མདོ་དང་
དེ་འགྲེལ་ལས། །ཇི་ལྟར་གསུངས་པའི་རྣམ་བཞག་པ། །དམུས་( ༥༨ན) ལོང་ལྟ་
བུར་གྱུར་ན་ཡང་། །བདག་ནི་འདུལ་བ་སྨྲ་བ་ཞེས། །བླུན་རྨོངས་སྐྱེ་བོ་འདུས་
ན་འདུ། །ཕྱི་ཚུལ་འཆོས་པའི་ཁ་གསག་གིས།།བདུད་ཚིག་སྨྲ་བ་ལྷུར་ལེན་ནོ། །
-93མ་

མཁས་གྲུབ་དགེ་ལེགས་དཔལ་བཟང་གིས་མཛད།
དགེ་སློང་སྡོམ་པ་འཐོབ་པ་ནི། །གསོལ་གཞིའི་ལས་ལ་རག་ལས་ཀྱང་། །ཚུལ་
འཆལ་འདུས་པའི་ཁ་སྐོང་དང༌། །ལྟུང་བ་མི་མཐུན་དུ་མ་དག །ཚོགས་ནས་
ལྟུང་མཐུན་བྱིན་རླབས་བྱེད། །བསྒྲུབ་བྱ་ཡན་ལག་དུས་ངེས་ཅན། །མ་དག་
སྔགས་ཚིག་ཆོ་ག་ཡིས། །བསྙེན་པར་རྫོགས་པའི་ལས་བྱས་ནས། །འོན་ཀྱང་
མཁན་པོའི་སྡོམ་བརྒྱུད་ལས། །སྡོམ་པ་ཐོབ་པར་རྩི་བ་ནི། །བསྟན་པ་འགོག་།
པའི་ལག་ལེན་ཡིན། །ཁྱིམ་པ་དག་དང་རབ་བྱུང་གི །ཟས་གོས་གནས་མལ་
ལས་ཀྱི་མཐའ། །ཁྱད་པར་ཅི་ཡང་མེད་པ་དང་། །བསྙེན་པར་རྫོགས་དང་མ་
རྫོགས་པའི། །ཀུན་སྤྱོད་བླང་དོར་གནང་བཀག་ལ། །མང་ཉུང་ཁྱད་པར་ཅང་
མེད་པར། །འདོད་པ་ཙམ་གྱིས་ཅི་དགར་འཇུག །འོན་ཀྱང་བདག་ནི་ཆོས་སྨྲ་
བ། །གནས་བརྟན་འདུལ་བ་འཛིན་པ་ཞེས། །སྨྲ་བ་བདུད་ཀྱི་གསང་ཚིག་ཡིན།
ཕུ་དུང་ཅན་སོགས་ལྟུང་མེད་ཅིང༌། །རུང་ཆུ་སོགས་ཀྱིས་ཅི་ཞིག་བྱ། །རྣམ་
གསུམ་དག་པའི་ཤ་རྣམས་ནི། །ནམ་ཡང་བཟའ་བར་མི་བྱ་ཞེས། །བ་ལང་ཁྱུ་
ཡི་ཚོགས་ནང་ན། །ཝ་སྐྱེས་འཇམ་པོའི་ངག་གིས་སྒྲོག །སྡོམ་པ་གསུམ་གྱི་རབ་
དབྱེ་ལས། །སྦུ་གུ་ཅན་དང་གོང་བ་ཅན། །རྟ་ལ་ཞོན་པ་ལ་སོགས་དང་། །ལག་
ཉ་དང་ནི་ནུབ་ལྷག་སོགས། །འདུལ་བའི་སྤྱོད་པ་མ་ཡིན་པ། །བྱས་པ་ཀུན་ལ་
གནོད་པ་ཡིན། །ཚུལ་བཞིན་ལེགས་པར་བཤགས་པར་བྱ། །དེ་དག་ལྟུང་བ་
མེད་དོ་ཞེས། །སྨྲ་ན་བསྟན་(༥༨བ) ལ་གནོད་པ་ཡིན། །ཞེས་དང་། གཞན་ཡང་
དེ་ཉིད་ལས། དགེ་སློང་ཕྱི་དྲོ་ཟ་བ་དང༌། །ཆང་འཐུང་བ་ལ་སོགས་པ་དང་། །
ཆོས་གོས་ལྷུང་བཟེད་མེད་པ་སོགས། །ཆོས་དང་འགལ་བའི་སྤྱོད་པ་ཀུན།
ལྟུང་བ་མེད་ཅེས་སོགས་པ་དང༌། །བླ་མའི་ཞབས་ཏོག་ཡིན་པ་དང་། །སངས་
རྒྱས་བསྟན་ལ་ཕན་པ་སོགས། །སྨྲ་ན་བསྟན་པ་སྤྱི་ལ་གནོད། །ཅེས་གསུངས་
གཞན་ཡང་དེ་ཉིད་ལས། ཐེག་པ་ཆེ་ལས་ཤ་རྣམས་བཀག །ཉན་ཐོས་རྣམ་
གསུམ་དག་པའི་ཤ །བཟའ་རུང་ཤ་ཡང་མི་ཟ་ན། །ལྷ་སྦྱིན་གྱི་ནི་བརྟུལ་ཞུགས་
-u-94-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
འགྱུར། །ཞེས་གསུངས་དེ་དག་ཚད་མ་དང༌། །འཁྲུལ་མེད་གསུང་དུ་ཁས་
བླངས་ནས། །སླར་ཡང་ཕུ་དུང་རུང་བ་སོགས། །དེ་ལས་ལྡོག་པར་སྨྲ་བ་ནི། །
མདོ་དང་བསྟན་བཅོས་ཚད་ལྡན་གཞུང་། །ཀུན་དང་འགལ་བར་མི་ཟད་ཀྱི། །
རང་ལུགས་དང་ཡང་འགལ་བ་ཡི། །སངས་རྒྱས་བསྟན་པའི་སུན་འབྱིན་ཡིན།
དགེ་སློང་ཁྱིམ་པའི་བརྟུལ་ཞུགས་ཅན།།ངུར་སྨྲིག་གོ་མཚོན་གྱིས་བརྒྱན་ནས། །
གསོད་དང་བཅིང་དང་ཆོམ་རྐུན་བྱེད། །དེ་ལའང་མི་རིགས་མི་རྩི་ཞིང་། །སྡེ་
སྣོད་གསུམ་ལས་ལེགས་པར་བཀག །རྒྱུད་སྡེ་བཞི་པོ་ཀུན་དང་འགལ། །མུ་
སྟེགས་རིང་ལུགས་ལོག་ཆོས་ནི། །རླུང་ལྟར་རྒྱས་ཀྱང་ཅིར་མི་སེམས། །སྣམ་
ཕྲན་གླེགས་བུ་སྦྱར་བ་ཡི། །ངུར་སྨྲིག་གོས་འཆང་གདིང་བ་དང་། །ལྷུང་བཟེད་
སྣོད་ཀྱིས་ལག་པ་ཡི། །པདྨོ་རྣམ་པར་བརྒྱན་མཐོང་ནས། །གཏིང་ནས་སེམས་
འཁྲུག་གྱུར་པ་ཡིས། །སྟོན་དང་བསྟན་པ་སུན་འབྱིན་ཅིང་། །ལྟུང་བ་མི་འགོག་
བསླབ་བྱ་འགོག །མྱོས་བྱེད་མི་སྤོང་རུང་བ་སྤོང་། །ཁྱོད་ཅག་བདུད་དམ་
བདུད་ཀྱི་རིས། །།དེ་ཡིས་བྱིན་གྱིས་བརླབས་པ་དག །གང་ཡིན་མཆོག་ཏུ་ཡིད་
གཉིས་ཟ། །(༥༩ན)བློ་ལྡན་རྣམས་ཀྱིས་བརྟག་པར་རིགས། །རབ་བྱུང་ཚོགས་
འཁོར་བྱེད་པའི་ཚེ། །ཆང་དང་ཕྱི་དྲོའི་ཟས་སྤངས་ན། །དམ་ཚིག་ཉམས་པར་
སྨྲ་བ་སོགས། །རྩོད་སྤོང་མ་ཞེས་གྲགས་པ་ཡི། །རང་གི་ཚོགས་འཁོར་བསྟན་
བཅོས་ལས། །ཀླུ་སྒྲུབ་རྒྱལ་སྲས་ཞི་བ་ལྷ། །ཇོ་བོ་པཎ་ཆེན་ཤཱཀྱ་ཤྲཱི་སོགས། །
བཞེད་པའི་ཚོགས་འཁོར་རབ་བྱུང་གིས། །ཕྱི་དྲོའི་ཚོགས་ཀྱི་ཡོ་བྱད་ནི། །བུ་
རམ་སོགས་ལ་བརྟེན་བྱ་ཡི། །ཆང་སོགས་རྣམས་ཀུན་མི་རུང་ཞེས། །གསུངས་
པ་ཚད་མར་ཁས་བླངས་ནས། །སླར་ཡང་ལྡོག་སྟེ་སྨྲ་བ་ནི། །རང་གིས་རང་
ཉིད་སུན་འབྱིན་ཡིན། །ཐོས་དང་བསམ་གཏན་སྔགས་སྤྱོད་པས། །འདུལ་ལ་
གནས་པར་མི་བྱ་ན། །འོ་ན་དམ་ཆོས་འདུལ་བ་ལ། །སྒྲུབ་པར་བྱེད་པ་སུ་ཞིག་
ཡིན། །འདོད་པས་ཐུབ་བསྟན་ཉམས་བྱེད་པའི། །བདུད་ཀྱི་གྲོགས་གྱུར་རྣམས་
-95-

མཁས་གྲུབ་དགེ་ལེགས་དཔལ་བཟང་གིས་མཛད
ཀྱི་ཚིག །མཁས་པ་རྣམས་ཀྱིས་ལེགས་དཔྱད་དེ། །བསྟན་པ་གཅེས་པར་གཟུང་
བའི་རིགས། །བསྟན་དང་འགལ་བར་ཤེས་བཞིན་དུ། །རྙེད་བཀུར་ཉམས་སུ་
དོགས་པ་ཡིས། །ཅི་དགར་འཇོག་པའི་བཏང་སྙོམས་ནི། །དམ་པ་རྣམས་ཀྱིས་
ཁྲེལ་བའི་གནས། །བར་སྐབས་ཀྱི་ཚིགས་སུ་བཅད་པའོ། །སྡོམ་པ་གསུམ་གྱི་
རྣམ་པར་བཞག་པ་ཐུབ་བསྟན་རིན་པོ་ཆེའི་བྱི་དོར་ཞེས་བྱ་བ་ལས་སོ་སོ་ཐར་
པའི་སྡོམ་པའི་རྣམ་པར་བཞག་པ་སྟེ་དང་པོའོ།། །།
གཉིས་པ། བྱང་ཆུབ་སེམས་དཔའི་སྡོམ་པའི་
རྣམ་པར་བཞག་པ།
ད་ནི་གཉིས་པ་བྱང་ཆུབ་སེམས་དཔའི་སྡོམ་པའི་རྣམ་པར་བཞག་པ་
བཤད་པར་བྱ་སྟེ། དེ་ཡང་འཁོར་བ་མཐའ་དག་མེ་འབར་བའི་འོབས་ལྟར་
མཐོང་བའི་ངེས་འབྱུང་གི་བསམ་པ་ཤུགས་དྲག་པོས་སོ་སོ་ཐར་པའི་སྡོམ་པ་་་
ཡང་དག་པར་(༥༩བ)བླངས་ནས། བསླབ་པ་རིན་པོ་ཆེ་ལ་ནན་ཏན་སྙིང་པོར་
བྱེད་པ་ཙམ་ཞིག་གིས་གོམས་པ་གོང་ནས་གོང་དུ་སྤེལ་བ་ལས་ཀྱང་འཁོར་
བའི་སྡུག་བསྔལ་མ་ལུས་པར་སྤངས་པའི་ཐར་པ་མྱ་ངན་ལས་འདས་པའི་གོ་་་
འཕང་ཙམ་ཞིག་འཐོབ་མོད་ཀྱི་འོན་ཀྱང་གོ་འཕང་དེ་ནི། སྐྱོན་ཟད་པ་དང་
ཡོན་ཏན་རྫོགས་པ་ཕྱོགས་རེ་བ་ཡིན་པས་རང་དོན་མ་རྫོགས་ཤིང་གཞན་
དོན་ཉི་ཚེ་བ་ཡིན་ལ། དེ་ནས་ཀྱང་མཐར་སངས་རྒྱས་ཀྱིས་སྐུལ་ནས་ཐེག་པ་
ཆེན་པོའི་ཐུན་མོང་མ་ཡིན་པའི་ལམ་ལ་གཞི་ནས་སློབ་དགོས་པའི་ཕྱིར། བློ་
དང་ལྡན་པ་རྣམས་ཀྱིས་ནི། ཐོག་མ་ནས་ཐེག་པ་ཆེན་པོར་འཇུག་པར་རིགས་
ཏེ། ཕར་ཕྱིན་བསྡུས་པ་ལས། འཇིག་རྟེན་དོན་བསྒྲུབ་ཚུལ་ལ་མཐུ་མེད་པའི། །
ཐེག་པ་གཉིས་པོ་གཏན་དུ་སྤང་བྱ་ཞིང༌། །ཐུབ་རྒྱལ་ཐེག་པ་སྙིང་རྗེས་བསྟན་
པ་ལ། །གཞན་ཕན་རོ་གཅིག་རང་བཞིན་དེ་ལ་འཇུག །ཅེས་གསུངས་པ་ལྟར་
96-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
རོ། །དེ་ལྟར་ཐེག་པ་ཆེན་པོ་ལ་འཇུག་པ་ཡང༌། རྒྱལ་བས། ཕ་རོལ་ཏུ་ཕྱིན་
པའི་ཐེག་པ་ཆེན་པོ་དང་། སྔགས་ཀྱི་ཐེག་པ་ཆེན་པོ་སྟེ། ཐེག་པ་ཆེན་པོ་ལ་
འཇུག་པའི་སྒོ་གཉིས་གསུངས་ཀྱི། དེ་གཉིས་ལས་དོན་གཞན་པའི་འཇུག་སྒོ་
གསུངས་པ་མེད་དོ། །གཉིས་པོ་དེ་གང་གི་སྒོར་འཇུག་ཀྱང་མེད་དུ་མི་རུང་
བའི་འཇུག་སྒོ་གཙོ་བོ་ནི། བྱང་ཆུབ་ཀྱི་སེམས་ཁོ་ན་ཡིན་ཏེ། ཐེག་པ་ཆེན་པོའི་
རྟོགས་པ་གཞན་གང་རྒྱུད་ལ་མ་སྐྱེས་ཀྱང་། སེམས་དེ་རྒྱུད་ལ་སྐྱེས་ན། སྐྱེས་
ཙམ་ནས་ཐེག་པ་ཆེན་པོ་པ་ཞེས་བྱ་བ་དང་། བྱང་ཆུབ་སེམས་དཔའ་ཞེས་བྱ་
བའི་གྲངས་སུ་བགྲང་བར་བྱ་བ་ཡིན་ལ། སྟོང་ཉིད་རྟོགས་པ་དང་མངོན་པར་
ཤེས་པ་( ༦༠ན)ལ་སོགས་པའི་ཡོན་ཏན་ཅི་ཙམ་ཞིག་ཡོད་དུ་ཟིན་ཀྱང་།
སེམས་འདི་རྣལ་མ་གཅིག་རྒྱུད་ལ་སྐྱེས་པ་མེད་ན། ཐེག་པ་ཆེན་པོའི་ནང་དུ་
མི་ཚུད་ལ། ལན་ཅིག་སྐྱེས་ཀྱང་ཉམས་ན་དེ་མ་ཁད་ཐེག་ཆེན་པའི་ནང་ནས་
འཐོན་པར་འགྱུར་བའི་ཕྱིར་རོ། །དེ་བས་ན་ཐོས་བསམ་བསྒོམ་པ་གང་ལ་བྱ་
བའི་གཞི་མདོ་སྡེ་དང་རྒྱུད་སྡེ་སོགས་ཀྱི་ཚིག་དོན་མན་ངག་ཇི་འདྲ་བའི་ཟབ་་
མོ་ཞིག་ཡིན་དུ་ཟིན་ཀྱང་། ཐོས་བསམ་སྒོམ་པ་བྱེད་པ་པོའི་གང་ཟག་དེ་ཐེག་
པ་ཆེན་པོ་བར་ཆུད་མི་ཆུད་ནི། བྱང་ཆུབ་ཀྱི་སེམས་འདི་རྒྱུད་ལ་སྐྱེས་པ་མ་
ཉམས་པར་ཡོད་མེད་འབའ་ཞིག་གིས་འཇོག་སྟེ། སྤྱོད་འཇུག་ལས། བྱང་ཆུབ་
སེམས་སྐྱེས་གྱུར་ན་སྐད་ཅིག་གིས། །འཁོར་བའི་བཙོན་རར་བསྡམས་པའི་
ཉམ་ཐག་རྣམས། །བདེར་གཤེགས་རྣམས་ཀྱི་སྲས་ཞེས་བརྗོད་བྱ་ཞིང་། །
འཇིག་རྟེན་ལྷ་མིར་བཅས་པས་ཕྱག་བྱར་འགྱུར། །ཞེས་དང་། དེ་རིང་སངས་
རྒྱས་རིས་སུ་སྐྱེས། །སངས་རྒྱས་སྲས་སུ་ད་གྱུར་ཏོ། །ཞེས་གསུངས་པ་ལྟར་རོ། །
གཞན་ཡང་འཕགས་པ་བྱམས་པའི་རྣམ་པར་ཐར་པ་ལས་ཀྱང་། རིགས་ཀྱི་བུ་
འདི་ལྟ་སྟེ་དཔེར་ན་རྡོ་རྗེ་རིན་པོ་ཆེ་ནི། ཆག་ཀྱང་གསེར་གྱི་རྒྱན་ཁྱད་པར་
དུ་འཕགས་པ་ཐམས་ཅད་ཟིལ་གྱིས་གནོན་ཅིང་རྡོ་རྗེ་རིན་པོ་ཆེའི་མིང་ཡང་་་
-97-

མཁས་གྲུབ་དགེ་ལེགས་དཔལ་བཟང་གིས་མཛད།
མི་འདོར་ལ། དབུལ་བ་ཐམས་ཅད་ཀྱང་རྣམ་པར་བཟློག་གོ །རིགས་ཀྱི་བུ་
དེ་བཞིན་དུ་ཐམས་ཅད་མཁྱེན་པར་སེམས་བསྐྱེད་པའི་རྡོ་རྗེ་རིན་པོ་ཆེ་ནན་་་
ཏན་དང་བྲལ་ཀྱང་ཉན་ཐོས་དང་རང་སངས་རྒྱས་ཀྱི་( ༦༠བ) ཡོན་ཏན་གྱི་་་་་
རྒྱན་ཐམས་ཅད་ཟིལ་གྱིས་གནོན་ཅིང་བྱང་ཆུབ་སེམས་དཔའི་མིང་ཡང་མི་་་་་
འདོར་ལ། འཁོར་བའི་དབུལ་བ་ཐམས་ཅད་ཀྱང་རྣམ་པར་བཟློག་གོ །ཞེས་
བྱང་ཆུབ་སེམས་དཔའི་སྤྱོད་པ་རྣམས་ལ་མ་བསླབས་ཀྱང་སྨོན་པ་བྱང་ཆུབ་་་་་
ཀྱི་སེམས་དེ་ཡོད་ན་བྱང་ཆུབ་སེམས་དཔར་གསུངས་སོ། །དེ་ཡང་ས་ཆུ་ལུད་
དྲོད་གཤེར་ལ་སོགས་པ་ནི། འབྲས་ཀྱི་ས་བོན་དང་ཚོགས་ན་འབྲས་ཀྱི་མྱུ་གུའི་
རྒྱུ་བྱེད་ཅིང་ནས་དང་སྲན་མ་ལ་སོགས་པའི་ས་བོན་དེ་དང་དེ་དག་དང་།
ཚོགས་ན་དེ་དང་དེའི་མྱུ་གུའི་རྒྱུ་བྱེད་པས་རྒྱུ་ཐུན་མོང་བ་ཡིན་ལ། ནས་ཀྱི་ས་
བོན་ནི། རྐྱེན་གང་དག་ཚོགས་ཀྱང་འབྲས་ཀྱི་མྱུ་གུ་ལ་སོགས་པའི་རྒྱུར་འགྱུར་
བ་མི་སྲིད་ཀྱི་ནས་ཀྱི་མྱུ་གུ་ཁོ་ནའི་རྒྱུར་ངེས་ཤིང་། ནས་དེ་དང་ཚོགས་པའི་
སྟོབས་ཀྱིས་ས་ཆུ་ལུད་ལ་སོགས་པ་རྣམས་ཀྱང་ནས་ཀྱི་མྱུ་གུའི་རྒྱུར་བསྒྱུར་་་་་་
བར་བྱེད་དོ། །དེ་བཞིན་དུ་བླ་ན་མེད་པའི་བྱང་ཆུབ་ཀྱི་སེམས་ནི། རྫོགས་པའི་
སངས་རྒྱས་ཀྱི་ས་བོན་དང་མཚུངས་པ་ཐུན་མོང་མ་ཡིན་པའི་རྒྱུར་ངེས་པ་་་་་་་
ཡིན་ལ སྟོང་ཉིད་རྟོགས་པ་ལ་སོགས་པའི་ཡོན་ཏན་གཞན་རྣམས་ནི། སེམས་
དེས་ཟིན་པའི་སྟོབས་ཀྱིས་རྫོགས་པའི་སངས་རྒྱས་ཀྱི་རྒྱུར་འགྲོ་དགོས་ཀྱི་མ་་་་
ཟིན་ན་ཉན་ཐོས་ལ་སོགས་པའི་བྱང་ཆུབ་ཀྱི་རྒྱུར་ཡང་འགྱུར་སྲིད་པས་ཐུན་་་
མོང་བའི་རྒྱུ་ཡིན་ཏེ། དེའི་ཕྱིར། རྒྱུད་བླ་མ་ལས་ཀྱང་། ཐེག་མཆོག་ལ་མོས་ས་
བོན་ཤེས་རབ་ནི། །སངས་རྒྱས་ཆོས་སྐྱེད་མ་དང་བསམ་གཏན་གྱི། །བདེ་བའི་
མངལ་གནས་སྙིང་རྗེའི་མ་མ་ཅན། །གང་ཡིན་དེ་དག་ཐུབ་པའི་རྗེས་སྐྱེས་སྲས།
ཞེས་གསུངས་སོ། །འདི་ལྟར་སྟེ་དཔེར་ན་ཕ་ཧོར་ལས་ནི། བུ་ཡང་ཧོར་སྐྱེའི་
བོད་མི་སྐྱེ་བས་ཕ་ནི་བུའི་ཐུན་མོང་མ་ཡིན་པའི་རྒྱུ་(༦༡ན)ཡིན་ལ། མ་ནི།
-98-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཕ་རྒྱ་ཧོར་བོད་གསུམ་གང་དང་འདུས་པ་དེ་དང་དེའི་བུའི་རྒྱུ་བྱེད་པས་བུའི་་
ཐུན་མོང་གི་རྒྱུ་ཡིན་པ་ལྟར། བྱང་ཆུབ་ཀྱི་སེམས་དེ་ནི། ཐེག་པ་གཞན་གང་
གིའང་བྱང་ཆུབ་ཀྱི་རྒྱུ་རྐྱེན་གང་དང་ཚོགས་ཀྱང་དེ་དག་གི་རྒྱུར་འགྱུར་མི་་་་་་
སྲིད་ལ། ཆོས་ཐམས་ཅད་ཀྱི་གནས་ལུགས་སྟོང་པ་ཉིད་མཐར་ཐུག་པ་རྟོགས་
པའི་ཤེས་རབ་ནི། ཐེག་པ་མཆོག་དམན་གང་གི་བྱང་ཆུབ་བསྒྲུབ་ཀྱང་རྒྱུར་
བྱེད་དགོས་པས་ཤེས་རབ་དེ་ལ་ནི། ཡུམ་ཞེས་གསུངས་ཏེ། མངོན་པར་རྟོགས་
པའི་རྒྱན་ལས། ཤེས་རབ་དེ་ཉིད་འཕགས་པ་བཞི་ཀའི་ཡུམ་དུ་གསུངས་ཤིང་།
མགོན་པོ་ཀླུ་སྒྲུབ་ཀྱིས་ཀྱང་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསྟོད་པ་ན།
སངས་རྒྱས་རང་སངས་རྒྱས་རྣམས་དང༌། །ཉན་ཐོས་རྣམས་ཀྱིས་ངེས་བསྟེན་
པའི། །ཐར་པའི་ལམ་ནི་གཅིག་ཉིད་ཁྱོད། །གཞན་ཞེས་བགྱི་བ་མ་མཆིས་ངེས།
ཞེས་གསུངས་པ་ལྟར་རོ། །དེས་ན་སྟོང་ཉིད་རྟོགས་པའི་ཤེས་རབ་ནི། ཐེག་པ་
ཆེ་ཆུང་གཉི་གའི་ཐུན་མོང་བ་ཡིན་པས། ཐེག་པ་ཆེ་ཆུང་ལྟ་བས་མི་འབྱེད་ཀྱི།
བྱང་ཆུབ་ཀྱི་སེམས་དང་སྤྱོད་པ་རླབས་པོ་ཆེ་རྣམས་ཀྱིས་འབྱེད་པར་གསུངས་
ཏེ། རིན་ཆེན་ཕྲེང་བ་ལས། ཉན་ཐོས་ཐེག་པ་དེ་ལས་ནི། །བྱང་ཆུབ་སེམས་
དཔའི་སྨོན་ལམ་དང་། །སྤྱོད་པ་ཡོངས་བསྔོ་མ་བཤད་དེས། །བྱང་ཆུབ་སེམས་
དཔར་ག་ལ་འགྱུར། །ཞེས་གསུངས་པ་ལྟར་རོ། །དེ་ལྟར་ན་སྟོང་ཉིད་རྟོགས་
པའི་ཤེས་རབ་ཀྱང་ཐེག་པ་ཆེན་པོའི་ལམ་ཐུན་མོང་མ་ཡིན་པར་མི་འགྱུར་ན།
དེ་ལས་གཞན་པའི་ལམ་དག་ལྟ་ཅི་སྨོས། དེའི་ཕྱིར་བྱང་ཆུབ་ཀྱི་སེམས་ལ་
གདམས་པའི་མཐིལ་དུ་གཟུངས་ནས་སྤྱོད་པ་མེད་(.༦༡༠)པར། ཐུན་མགོ་ལ་
ཚིག་ཙམ་ཞིག་དྲན་པར་བྱས་ཏེ། ཐུན་གྱི་དངོས་གཞི་ལ་རབ་ཏུ་ནི་ལྷའི་བསྒོམ་
བཟླས་ཕྱོགས་རེ་བ་ཙམ་རེ་འམ། དེ་ལྟར་མིན་ན་གང་ཡང་མ་རྟོགས་ཤིང་ཅི་
ཡང་མི་སེམས་པའི་ཧྭ་ཤང་གི་བསྒོམ་ལ་ནན་ཏན་དུ་འབད་པ་ལྟ་བུ་ནི། ཐེག་
པ་ཆེན་པོའི་ལམ་གྱི་རྣམ་གཞག་ཕྱོགས་མཐོང་ཙམ་ཡང་མ་ཆགས་པ་ཡིན་
99-

མཁས་གྲུབ་དགེ་ལེགས་དཔལ་བཟང་གིས་མཛད།
པར་གསལ་ལོ། །ཀུན་རྫོབ་བྱང་ཆུབ་ཀྱི་སེམས་འདི་རྒྱུད་ལ་མྱོང་བ་ཐོན་པ་
ཞིག་སྐྱེ་བའི་ཐབས་རྣམ་པར་དག་པ་ལ་འབད་ནས་བཅོས་མ་མ་ཡིན་པའི་
མྱོང་བ་ཞིག་སྐྱེས་ན། དེས་ཟིན་པའི་བྱ་རོག་ལ་ཟན་ཁམ་གཅིག་ཙམ་བྱིན་པ་
ཡན་ཆད་ཐམས་ཅད་བྱང་ཆུབ་སེམས་དཔའི་སྤྱོད་པ་ཞེས་བྱ་བའི་གྲངས་སུ་་་་
འགྲོའི། དེ་མེད་ན་སྟོང་གསུམ་རིན་པོ་ཆེས་བཀང་སྟེ་སྦྱིན་པ་དང་། སྒོ་གསུམ་
ཉེས་སྤྱོད་མཐའ་དག་ལས་སྡོམ་པའི་ཚུལ་ཁྲིམས་དང་། རང་གི་སྲོག་གཅོད་
བྱེད་པ་ལ་ཡང་མི་ཁྲོ་བའི་བཟོད་པ་དང༌། མགོ་ལ་མེ་ཤོར་བ་བཟློག་པ་ལྟར་
དགེ་བ་ལ་བརྩོན་པ་དང་། འདོད་པ་ལས་འདོད་ཆགས་དང་བྲལ་ཞིང་རྫུ་
འཕྲུལ་དང་། མངོན་པར་ཤེས་པ་མཐའ་ཡས་པས་བརྫུན་པའི་བསམ་གཏན་
དང་། གང་ཟག་དང་ཆོས་ལ་བདག་མེད་པའི་སྟོང་ཉིད་ཟབ་མོ་མངོན་སུམ་དུ
རྟོགས་པའི་ཤེས་རབ་དང་། ཡོངས་སུ་རྫོགས་པའི་དཀྱིལ་འཁོར་གྱི་འཁོར་ལ་
ཐུན་བཞིར་ཉིན་རེ་ཞིང་བསྒོམ་ཞིང་བྱེ་བ་ཕྲག་བརྒྱར་གསང་སྔགས་ཟབ་མོའི་
བཟླས་བརྗོད་ལ་སྒྲུབ་པ་སྙིང་པོར་བྱེད་པ་དང་། རྩ་རླུང་དང་ཐིག་ལེའི་རྣལ་
འབྱོར་དང༌། འོད་གསལ་མི་རྟོག་པའི་ཏིང་ངེ་འཛིན་བསྒོམ་པ་སོགས་ཐམས་
ཅད་ཀྱང་ཇི་སྲིད་དུ་ཀུན་རྫོབ་བྱང་ཆུབ་ཀྱི་སེམས་བཅོས་མ་མ་ཡིན་པའི་མྱོང་”
བ་རྒྱུད་ལ་སྐྱེས་པས་མ་ཟིན་པ་དེ་(༦༢ན)སྲིད་དུ་བྱང་ཆུབ་སེམས་དཔའི་སྤྱོད་
པ་ལ་སློབ་པའི་དོན་མེད་ཅིང་ཕྱོགས་དང་ཡུལ་ནའང་མེད་དོ། །རྒྱལ་ཚབ་དམ་
པའི་གསུང་ལས། ཤེས་པས་སྲིད་ལ་མི་གནས་ཤིང་། །སྙིང་རྗེས་ཞི་ལ་མི་གནས་
དང༌། །ཞེས་སྙིང་རྗེས་ཞི་བའི་མཐར་ལྟུང་བ་འགོག་དགོས་ཀྱི། ཤེས་རབ་ཀྱིས་
འགོག་མི་ནུས་པར་གསུངས་ལ། བྱང་སེམས་འཚང་རྒྱ་བའི་གོལ་སའི་གཙོ་བོ་
ནི། ཞི་བའི་མཐར་ལྟུང་བ་ཡིན་པས། སྐྱེས་བུའི་རྩལ་ཅི་ཡོད་ཀྱིས་ཐོག་མར་
འདི་ཉིད་རྒྱུད་ལ་མ་སྐྱེས་པ་བསྐྱེད་པ་དང༌། སྐྱེས་པ་གོང་ནས་གོང་དུ་སྤེལ་བ་
ལ་འབད་པར་བྱའི། སེམས་རྟོགས་ན་འཚང་རྒྱ། གཞན་ཅིའང་བྱེད་མི་དགོས་
---LAL100-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཞེས་ཐབས་ཀྱི་ཆ་ཐམས་ཅད་ལ་སྐུར་བ་བཏབ་ནས་རང་གཞན་ཐམས་ཅད་་
ཀྱི་ཐམས་ཅད་མཁྱེན་པའི་སྲོག་རྩ་གཅོད་པར་བྱེད་པའི་བླུན་པོ་ལོག་པའི་་
བཤེས་གཉེན་གྱིས་བསྡུས་པ་དག་གི་ཚིག་རྗེས་འབྲངས་ཏེ། ཐེག་པ་ཆེན་པོའི་
ལམ་ལ་རྒྱབ་ཀྱིས་ཕྱོགས་པར་མི་བྱའོ། །དེ་ལྟ་བུའི་བྱང་ཆུབ་ཀྱི་སེམས་དེ་སྐྱེད་
པར་བྱེད་པའི་ཐབས་ཇི་ལྟ་བུ་ཞིག་ལ་བསླབ་པར་བྱ་སྙམ་ན། རྒྱུ་བཞི་དང་
རྐྱེན་བཞི་དང་སྟོབས་བཞི་ལས་སྐྱེ་བའི་རྣམ་པར་བཞག་པ་སོགས་མང་དུ་
གསུངས་ཀྱང་།·ད་ལྟ་ལས་དང་པོ་བ་བྱང་ཆུབ་སེམས་དཔའི་སྤྱོད་པའི་རྟེན་དུ་
གྱུར་པའི་སེམས་བསྐྱེད་ཀྱི་མྱོང་བ་མཚན་ཉིད་ཚང་བ་བསྐྱེད་པའི་ཐབས་ནི།
ཇོ་བོ་ཆེན་པོ་ཨ་ཏི་ཤའི་གདམས་པ་ལ་བརྟེན་ནས་མན་ངག་རྒྱུ་འབྲས་བདུན་་
གྱི་རིམ་པས་སྦྱོང་བ་དང་། རྒྱལ་སྲས་ཞི་བ་ལྷའི་གསུང་ལ་བརྟེན་ནས་བདག་
པས་གཞན་གཅེས་པའི་བློ་བསྐྱེད་ཚུལ་གྱི་སྒོ་ནས་སྦྱོང་བ་ཉིད་ཕུལ་དུ་བྱུང་བ་་
ཡིན་(༦༢༠)ནོ། །དེ་ལ་རྒྱུ་འབྲས་བདུན་གྱི་རིམ་པ་ནི། རྫོགས་པའི་སངས་རྒྱས་
ཀྱང་སེམས་ཅན་ཐམས་ཅད་སྡུག་བསྔལ་མཐའ་དག་ལས་བསྒྲལ་ཅིང་བདེ་བ་་
བླ་ན་མེད་པ་ལ་དགོད་པའི་ཕྱིར་དུ་རང་ཉིད་ཀྱིས་སངས་རྒྱས་འཐོབ་པར་བྱ་་
བར་འདོད་ཅིང་སྨོན་པ་དམ་འཆའ་བའི་བྱང་ཆུབ་ཀྱི་སེམས་ལས་བྱུང༌། དེ་
ཡང་སེམས་ཅན་ཐམས་ཅད་ཀྱི་སྡུག་བསྔལ་ཐམས་ཅད་བསལ་ཅིང་བདེ་བ་བླ་
ན་མེད་པ་ལ་དགོད་པ་དེ་བདག་གིས་བྱའོ་ཞེས་རང་གི་ཁུར་དུ་ལེན་ཅིང་དམ་
འཆའ་བའི་རྣམ་པ་ཅན་གྱི་ལྷག་བསམ་རྣམ་དག་ལས་བྱུང་། བསམ་པ་དེ་ཡང་
སེམས་ཅན་ཐམས་ཅད་སྡུག་བསྔལ་བ་ལ་སྙིང་ཐག་པ་ནས་མི་བཟོད་པའི་
རྣམ་པ་ཅན་གྱི་སྙིང་རྗེ་ཆེན་པོ་ལས་བྱུང༌། སྙིང་རྗེ་དེ་ཡང་སེམས་ཅན་ཐམས་
ཅད་མ་བུ་གཅིག་པ་དང་འདྲ་བར་ཡིད་དུ་འོང་བའི་རྣམ་པ་ཅན་དུ་མཐོང་་་་་
ལ་བའི་བྱམས་པ་ལས་བྱུང་། བྱམས་པ་དེ་ཡང་སེམས་ཅན་ཐམས་ཅད་འ
དམིགས་ནས་དྲིན་དུ་གཟོ་བའི་བློ་བཅོས་མ་མ་ཡིན་པ་སྐྱེས་པ་ལས་བྱུང་། བློ་
-101-

མཁས་གྲུབ་དགེ་ལེགས་དཔལ་བཟང་གིས་མཛད།
དེ་ཡང་སེམས་ཅན་ཐམས་ཅད་རེ་རེ་ནས་རང་ལ་དྲིན་ཇི་ལྟར་ཆེ་བའི་ཚུལ་་་་་
དྲིན་དྲན་པ་དེ་ཡང་སེམས་ཅན་ཐམས་ཅད་ཀྱིས་རེ་རེ་
དྲན་པ་ལས་བྱུང་།
ནས་རང་གི་མ་ལན་གྲངས་མང་དུ་བྱས་པར་ཤེས་པ་ལས་འབྱུང་བ་སྟེ། དེ་
ལྟར་རྒྱུ་འབྲས་བདུན་ནོ། །དེ་ཡང་སྙིང་རྗེ་དེའི་མྱོང་བ་མཚན་ཉིད་ཚང་བ་
སྐྱེས་པའི་ཚད་ནི། སྒོམ་རིམ་དང་པོ་ལས་གང་གི་ཚེ་ཡིད་དུ་འོང་བའི་བུ་མི་
བདེ་བ་བཞིན་དུ་སེམས་ཅན་ཐམས་ཅད་ལ་ཡང་སྡུག་བསྔལ་གཏན་ནས་བྱང་
བར་འདོད་པའི་རྣམ་པའི་སྙིང་རྗེ་རང་གི་ངང་གིས་འཇུག་པ་བདག་ཉིད་་་་་་་
ཀྱིས་མཚུངས་པར་འཇུག་པར་འགྱུར་བ་དེའི་ཚེ་རྫོགས་པ་( ༦༣ན)ཡིན་པས།
སྙིང་རྗེ་ཆེན་པོའི་མིང་མཐའ་སྟེ། ཞེས་གསུངས་པས། སེམས་ཅན་ཐམས་ཅད་
ཅེས་པའི་སྤྱི་ཡོམས་སུ་ལས་པ་མ་ཡིན་པར་དགྲ་གཉེན་བར་མ་ཇི་འདྲ་ཞིག་ལ་
དམིགས་ཀྱིས་བཀར་ཏེ་བསྒོམས་ཀྱང་དེ་སྡུག་བསྔལ་ཚུལ་བསམས་པ་ན་བུ་་་
གཅིག་པ་ཤིན་ཏུ་ཡིད་དུ་འོང་བ་སྡུག་བསྔལ་དྲག་པོས་མནར་བ་མཐོང་བའི་་་
མ་བུ་དེ་ལ་སྙིང་རྗེ་ཇི་ཙམ་སྐྱེ་བ་དེ་འདྲ་བའི་སྙིང་རྗེ་རང་གི་ངང་གིས་སྐྱེ་བ་་་་
ཞིག་དགོས་སོ། །དེ་བཞིན་དུ་སེམས་ཅན་ཐམས་ཅད་ལ་ཡིད་འོང་གི་རྣམ་
པ་ཅན་གྱི་བྱམས་པའི་མྱོང་བ་སྐྱེས་པའི་ཚད་ཀྱང་དེ་དང་མཚུངས་པར་ཤེས་་་་
པར་བྱས་ལ། ཡང་ལུང་དེའི་འཕྲོ་ཉིད་ནས། དེ་ལྟར་སྙིང་རྗེ་ཆེན་པོ་གོམས་
པའི་ཤུགས་ཀྱིས། སེམས་ཅན་མ་ལུས་པ་དྲང་བར་དམ་བཅས་ནས་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ཏུ་སྨོན་པའི་རང་བཞིན་གྱི་བྱང་ཆུབ་་་
ཀྱི་སེམས་སྒྲིམ་མི་དགོས་པར་སྐྱེ་སྟེ། ཞེས་གསུངས་པས། བྱང་ཆུབ་ཀྱི་སེམས་
མྱོང་བ་མཚན་ཉིད་ཚང་བ་སྐྱེས་པའི་ཚད་ཀྱང་། བཤད་མ་ཐག་པའི་སྙིང་རྗེ་
དེ་འདྲ་བས་དྲངས་པ་དགོས་པས་གོ་བ་མྱོང་བ་མ་ནོར་བ་དགོས་སོ། །དེ་
འདྲ་བར་སེམས་བསྐྱེད་ཀྱི་མྱོང་བ་སྐྱེས་པ་ན་སྨོན་པ་སེམས་བསྐྱེད་ཆོ་གས་་་་་་
བཟུངས་ཏེ་སྨོན་པའི་བསླབ་བྱ་ལ་སློབ་པ་གཞིར་བཞག་ནས། སྤྱོད་པ་ལ་སློབ་
་་་102-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
འདོད་སྦྱངས་པས་བྱང་ཆུབ་སེམས་དཔའི་སྤྱོད་པ་རླབས་པོ་ཆེ་ཇི་འདྲ་བ་
ཞིག་ལའང་ཞུམ་པ་གཏན་མི་སྐྱེ་བར་སློབ་འདོད་ཀྱི་མྱོང་བ་བཅོས་མ་མ་ཡིན་་
པར་རང་གི་ངང་གིས་སྐྱེ་བར་གྱུར་པ་ན་བྱང་སེམས་ཀྱི་(༦༣བ)སྡོམ་པ་འཇུག་
པ་སེམས་བསྐྱེད་ཆོ་གས་འཛིན་པ་བྱས་ནས་རྩ་བ་དང་ཡན་ལག་གི་བསླབ་བྱ་་
ཐམས་ཅད་མིག་གི་འབྲས་བུ་ལྟར་གཅེས་པར་འཛིན་ཅིང་། སྤྱོད་པ་ཕར
ཕྱིན་དྲུག་དང་བསྡུ་བའི་དངོས་པོ་བཞི་ཡོངས་སུ་རྫོགས་པ་ལ་བརྩོན་པ་ལྷོད་་་་
པ་མེད་པར་སློབ་པའི་ཚེ། སྒོ་གསུམ་གྱི་དགེ་བའི་རྩ་བ་ཤིན་ཏུ་ཆེ་བ་དང་ཆུང་
བ་ཇི་འདྲ་བ་ཞིག་ལ་སློབ་ཀྱང་གོང་དུ་བཤད་མ་ཐག་པའི་སེམས་བསྐྱེད་མྱོང་་
བ་མཚན་ཉིད་ཚང་བ་དེ་འདྲ་བས་མ་ཟིན་པའི་སྐབས་ལན་གཅིག་ཀྱང་མི་་་་་
སྲིད་པར་གྱུར་པ་ནས་བསྐལ་པ་གྲངས་མེད་གསུམ་དུ་ཚོགས་གསོག་པའི་མགོ་
བརྩམས་པ་ཞེས་བྱ་སྟེ། ཐེག་བསྡུས་ལས། བཟང་དང་སྨོན་པའི་སྟོབས་ཅན་
དང་། །འདུན་རྟེན་ཁྱད་པར་འགྲོ་བ་ཡི། །བྱང་ཆུབ་སེམས་དཔའ་གྲངས་མེད་
གསུམ། །ཀུན་ཏུ་རྩོམ་པ་མཛད་པ་ཡིན། །ཞེས་གསུངས་པ་ལྟར་རོ། །དེ་ལྟར་
གྱུར་པ་ནས་བརྩམས་ཏེ་ཐེག་པ་ཆེན་པོའི་ཚོགས་ལམ་ལ་ཐོག་མར་ཞུགས་པ་་་
ཞེས་བྱ་བ་ཡིན་པས། ཚོགས་ལམ་ལ་ཞུགས་པ་ལ་ཡོན་ཏན་ཇི་འདྲ་ཞིག་རྒྱུད་
ལ་སྐྱེ་དགོས་པ་མ་ཤེས་ཤིང་། གོ་བ་དང་མྱོང་བ་མ་ཕྱེད་པར་ད་དུང་སེམས་
བསྐྱེད་ཀྱི་མྱོང་བ་སྣ་ཟིན་ཙམ་སྐྱེ་བའི་ཕྱོགས་ནའང་མེད་པ་ལ་བདག་ནི་་་་་་་་
ཚོགས་ལམ་ལ་གནས་པའོ་ཞེས་ཁས་འཆེས་ནས་རང་ཉིད་ཤིན་ཏུ་བླུན་པ་གོ་་་
བར་མ་བྱེད་ཅིག །དེ་ལྟར་སྔོན་དུ་ཇི་སྐད་བཤད་པའི་རིམ་པས་བློ་སྦྱངས་ནས་
སྨོན་པ་སེམས་བསྐྱེད་ཆོ་གས་བཟུང་བ་ལ་གསུམ། མ་ཐོབ་པ་འཐོབ་པར་བྱེད
པ། ཐོབ་པ་མི་ཉམས་པར་སྲུང་བ། ཉམས་ན་ཕྱིར་བཅོས་པའི་ཚུལ་ལོ། །
དང་པོ་ལ། གང་ལས་བླང་བའི་ཡུལ། གང་གིས་ལེན་པའི་རྟེན། ཇི་ལྟར་
(༦༤ན)ལེན་པའི་ཆོ་གའོ། །དང་པོ་ནི། བླ་མའི་བྱ་བའི་རིམ་པ་ལས་མཚན་
103-

མཁས་གྲུབ་དགེ་ལེགས་དཔལ་བཟང་གིས་མཛད།
ཉིད་དང་ལྡན་པའི་སློབ་དཔོན་ཞེས་པ་ཙམ་ལས་ཇོ་བོས་གསལ་ཁ་མ་མཛད་་་་
ཀྱང་། བླ་མ་སྔ་མ་དག །སྨོན་སེམས་དང་ལྡན་ཅིང་དེའི་བསླབ་བྱ་ལ་གནས་པ་
ཙམ་གྱིས་མི་ཆོག་གི་བྱང་སེམས་ཀྱི་སྡོམ་པ་དང་ལྡན་པ་དགོས་པར་བཞེད་པ་་
ནི། དགྲ་ལས་རྣམ་རྒྱལ་གྱི་དགེ་བའི་བཤེས་གཉེན་བྱང་ཆུབ་སེམས་དཔའ་
སྡོམ་པ་དང་ལྡན་པའི་ཐད་དུ་སོང་ནས། ཞེས་གསུངས་པ་དང་མཐུན་པས་
ལེགས་སོ། །འོན་ཀྱང་བླང་བའི་ཡུལ་དུ་འོས་པའི་བླ་མ་བཙལ་བས་རྙེད་པའམ།
གནས་དེ་ན་ཡོད་ན་ཐོག་མར་ལེན་པ་དང་ཉམས་པ་གསོ་བ་ཡང་བླ་མ་ལ་
བྱའི། དེ་ལྟ་བུ་མེད་ན་ནི། ཇོ་བོ་རྗེས་དེ་ལྟར་སློབ་དཔོན་མེད་ཀྱང་བདག་ཉིད་
བྱང་ཆུབ་ཏུ་སེམས་བསྐྱེད་པའི་ཆོ་ག་ནི། དེ་བཞིན་གཤེགས་པ་ཤཱཀྱ་ཐུབ་པ་
དང་། ཕྱོགས་བཅུའི་དེ་བཞིན་གཤེགས་པ་ཐམས་ཅད་ཡིད་ལ་བསམས་ཏེ།
ཕྱག་འཚལ་བ་དང་མཆོད་པའི་ཆོ་ག་ལ་སོགས་པ་བྱས་ནས་གསོལ་བ་གདབ་་་
པ་དང་། སློབ་དཔོན་ཞེས་བྱ་བའི་ཚིག་སྤངས་པའི་སྐྱབས་སུ་འགྲོ་བ་ལ་སོགས་
པའི་གོ་རིམ་གོང་མ་བཞིན་དུ་བྱའོ། །ཞེས་གསུངས་པ་ལྟར་དཀོན་མཆོག་གི་
དྲུང་དུ་བླང་བ་རུང་ངོ་། །གཉིས་པ་གང་གིས་ལེན་པའི་རྟེན་ནི། སྤྱིར་ཛེ་ཏ་
རིས། རིགས་ཀྱི་བུའམ། རིགས་ཀྱི་བུ་མོ་རྟེན་དང་བསམ་པ་ཕུན་སུམ་ཚོགས་
པ་དང་ལྡན་པས། ཞེས་གསུངས་པ་ལྟར། ལྷ་དང་ཀླུ་ལ་སོགས་པ་རྟེན་དེ་ལ་
རྫོགས་པའི་བྱང་ཆུབ་དོན་གཉེར་གྱི་སེམས་བསྐྱེད་རུང་(༦༤བ)བ་ཐམས་ཅད་་
སྨོན་སེམས་ལེན་པ་ཙམ་གྱི་རྟེན་དུ་རུང་ཡང་བྱང་སེམས་ཀྱི་སྡོམ་པའི་དངོས་་་
རྟེན་མཚན་ཉིད་ཚང་བར་སོང་བའི་སྨོན་སེམས་ཆོ་གས་འཛིན་པའི་རྟེན་༩ལ་་་་
།ནི། སྐྱེས་བུ་ཆུང་འབྲིང་དང་ཐུན་མོང་གི་བསམ་པ་དང༌། མན་ངག་རྒྱུ་འབྲས་
བདུན་ལ་སོགས་པ་ལ་ལེགས་པར་བློ་སྦྱངས་པས། བྱང་ཆུབ་ཀྱི་སེམས་ལ་ཡིད་
འགྱུར་བའི་མྱོང་བ་སྣ་ཟིན་རྒྱུད་ལ་སྐྱེས་པ་ཡན་ཆད་ཅིག་དགོས་སོ། །གསུམ་
པ་ཇི་ལྟར་བླང་བའི་ཆོ་ག་ལ་སྦྱོར་དངོས་རྗེས་གསུམ་ལས། སྦྱོར་བ་ནི། སྔ་མ་
-104

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཕལ་མོ་ཆེ་དག །ཀླུ་སྒྲུབ་དང་ཞི་བ་ལྷ་ནས་བརྒྱུད་པ་ལ་ཡན་ལག་བདུན་པ་
འཕགས་པ་ཐོགས་མེད་དང་། ཇོ་བོ་ནས་བརྒྱུད་པ་ལ་ཕྱག་འཚལ་བ་དང་
མཆོད་པ་ཙམ་བྱེད། དེ་ཡང་སྡིག་བཤགས་ལ་འགྱོད་དགོས་པས་ཡིད་མི་
དགའ་ལ
ཞེས་སྨྲ་བ་ནི། ཤིན་ཏུ་མི་རིགས་ཏེ། ཇོ་བོས་ཀྱང༌། ཕྱག་འཚལ་བ་དང་མཆོད་
པའི་ཆོ་ག་ལ་སོགས་པ་བྱས་ལ་ཞེས་སོགས་ཁོང་ནས་ཡན་ལག་ལྷག་མ་སྨོས་ལ།
བླ་མའི་བྱ་བའི་རིམ་པ་ལས། ཡན་ལག་བདུན་ཀ་སེམས་བསྐྱེད་པའི་སྔོན་དུ་བྱ་
བར་གསལ་བར་གསུངས་པའི་ཕྱིར་དང་། ཀླུ་སྒྲུབ་དང་ཞི་བ་ལྷ་ནས་བརྒྱུད་
པའི་ཆོ་གས་སེམས་བསྐྱེད་ལེན་པ་ལ་ཡང་ཆོས་ཅན། སྡིག་བཤགས་བྱེད་མི་
རིགས་པར་ཐལ། སྡིག་བཤགས་ལ་འགྱོད་དགོས་པས་ཡིད་མི་དགའ་ལ་བྱང་
ཆུབ་ཀྱི་སེམས་ཡིད་དགའ་སྤྲོ་དང་ལྡན་པ་ལ་སྐྱེ་དགོས་པས་སོ། །ཞེས་བརྗོད་
ན་འཁོར་གསུམ་དངོས་སུ་ཁས་ལེན་མི་དགོས་སམ་སེམས་ཤིག །དེས་ན་དེ་
གཉིས་གང་ནས་བརྒྱུད་( ༦༥ན) ཀྱང་འདྲའི། ཐེག་ཆེན་ཐུན་མོང་མ་ཡིན་པའི་
དཀོན་མཆོག་གསུམ་ལ་སྐྱབས་སུ་འགྲོ་བ་དང་། ཡན་ལག་བདུན་པ་ཚང་བ་
དང་། སྔར་གྱི་བྱམས་པ་དང་སྙིང་རྗེའི་དམིགས་པ་གསལ་བཏབ་ཅིང་སེམས་
སྦྱང་བ་སྟེ་སྦྱོར་བའི་ཆོས་གསུམ་ག་སྔོན་དུ་བཏང་དགོས་སོ། །གཉིས་པ་དངོས་
གཞི་ནི། སྨོན་སེམས་ཆོ་གས་བཟུངས་ནས་སྨོན་སེམས་ཀྱི་བསླབ་བྱ་ལ་ལེགས་
པར་སློབ་པ་དང་། བྱང་སེམས་ཀྱི་སྡོམ་པའི་རྟེན་དུ་འགྲོ་བའི་སྨོན་སེམས་ཆོ་
གས་འཛིན་པ་ལ་ནི། སེམས་ཅན་ཐམས་ཅད་ཀྱི་དོན་དུ་བདག་གིས་རྫོགས་
པའི་བྱང་ཆུབ་བསྒྲུབ་པར་བྱའོ་ཞེས་ཁས་བླངས་པ་ཙམ་གྱིས་མི་ཆོག་གིས།
ལམ་སྒྲོན་ལས། /ལྡོག་པ་མེད་པར་དམ་འཆའ་བས། །བྱང་ཆུབ་སེམས་ནི་
བསྐྱེད་པར་བྱ། །ཞེས་གསུངས་པ་དང་། ཆོ་ག་ལས་ཀྱང་། སེམས་དེ་ཉིད་བྱང་
ཆུབ་སྙིང་པོའི་བར་དུ་ཞེས་གསུངས་པས། ནསེམས་ཅན་ཐམས་ཅད་ཀྱི་དོན་དུ་
105-

མཁས་གྲུབ་དགེ་ལེགས་དཔལ་བཟང་གིས་མཛད།
རྫོགས་པའི་སངས་རྒྱས་བསྒྲུབ་པར་བྱའོ། །ཞེས་དམ་བཅས་པའི་སེམས་དེ་ལ་
དམིགས་ནས། སེམས་འདི་བདག་གིས་བྱང་ཆུབ་མ་ཐོབ་ཀྱི་བར་དུ་བཏང་
བར་མི་བྱའོ་ཞེས་ཡིད་ལ་དམ་འཆའ་ཞིང་། བླ་མའམ། དཀོན་མཆོག་གི་
དྲུང་དུ་ཁས་ལེན་པས་འཛིན་པ་ཡིན་ནོ། །དེ་ལྟ་ཡང་སྨོན་སེམས་ཀྱི་བསླབ་
བྱ་ལ་སློབ་པར་མི་ནུས་པའི་སྐྱེ་བོ་དུ་མ་ལ་ཡང་སྦྱོར་བའི་ཆོས་དེ་དག་སྔོན་དུ་་
སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་
བཏང་ནས།
སྙམ་པ་ཙམ་ཞིག་བསྐྱེད་དུ་འཇུག་པ་ལ་མི་རུང་བ་མེད་ཅིང་། ཐེག་པ་ཆེན་
པོའི་སེམས་ཀྱི་བག་ཆགས་འཇོག་པའི་དགོས་པ་ཡོད་དོ། །མཇུག་གི་བྱ་བ་ནི།
སློབ་(༦༥༠)དཔོན་གྱིས་སྨོན་སེམས་ཀྱི་བསླབ་བྱ་རྣམས་སློབ་མ་ལ་རྒྱས་པར་་་
བརྗོད་པ་གཙོ་བོ་ཡིན་ནོ། །གཉིས་པ་ཐོབ་པ་མི་ཉམས་པར་བསྲུང་བ་ལ་
གཉིས། ཚེ་འདིར་སེམས་བསྐྱེད་མི་ཉམས་པའི་རྒྱུ་ལ་བསླབ་པ་དང་། སྐྱེ་བ་
གཞན་དུའང་སེམས་བསྐྱེད་དང་མི་འབྲལ་བའི་རྒྱུ་ལ་བསླབ་པའོ། །དང་པོ་ནི།
ཉིན་རེ་ཞིང་སེམས་བསྐྱེད་ཀྱི་ཕན་ཡོན་སེམས་པ་དང་། ཉིན་ལན་གསུམ་
མཚན་ལན་གསུམ་དུ་སེམས་བསྐྱེད་ལེན་པ་དང་། སེམས་ཅན་བློས་མི་སྤོང་བ་
དང་། ཚོགས་གཉིས་བསག་པ་ལ་བསླབ་པ་རྣམས་སོ། །གཉིས་པ་ནི། སྐྱེ་བ་
གཞན་དུ་སེམས་བསྐྱེད་མངོན་དུ་མི་འགྱུར་བའི་རྒྱུ་ནག་པོའི་ཆོས་བཞི་སྤོང་་་་
བ་དང་། སྐྱེ་བ་གཞན་དུའང་མི་བརྗེད་པར་མངོན་དུ་འགྱུར་བའི་རྒྱུ་དཀར་
པོའི་ཆོས་བཞི་ལ་སློབ་པའོ། །དེ་ལ་ནག་པོའི་ཆོས་བཞི་ནི། མཁན་སློབ་དང་།
བླ་མ་དང་སྦྱིན་གནས་རྣམས་གང་ཡང་རུང་བ་ལ་བརྫུན་གྱིས་དབུ་བསྐོར་
ནས་བསླུས་པ་དང་། གང་ཟག་ཕ་རོལ་པོ་དགེ་བ་བྱས་ཤིང་དེ་ལ་འགྱོད་པ་
དང་མི་ལྡན་པ་ལ། དགེ་བའི་བྱ་བ་དེས་འགྱོད་དུ་གཞུག་པའི་བསམ་པས་
གཞན་འགྱོད་པའི་གནས་མ་ཡིན་པ་ལ་འགྱོད་པ་བསྐྱེད་པ་དང་། ཐེག་པ་ཆེན་
པོ་ལ་ཡང་དག་པར་ཞུགས་པ་སེམས་བསྐྱེད་སྐྱེས་ལ་མ་ཉམས་པར་ཡོད་པའི་་་
-106-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
གང་ཟག་ལ་ཞེ་སྡང་གི་སེམས་ཀྱིས་མི་བསྔགས་པ་བརྗོད་པ་དང་། སེམས་ཅན་
ཕ་རོལ་པོ་གང་ཡང་རུང་བ་ལ་གཡོ་དང་སྒྱུས་ཉེ་བར་གནས་ཀྱི་བསམ་པ་རང་
བཞིན་དྲང་པོས་མི་སྤྱོད་པའོ། །ལྷག་པའི་བསམ་པས་མ་ཡིན་ཞེས་གསུངས་
པའི་དོན་ཀྱང་དེ་ཉིད་དོ། །དཀར་ཆོས་བཞི་ནི། ནག་ཆོས་(༦༦ན)བཞི་ལས་
བཟློག་པ་སྟེ། སེམས་ཅན་སུའི་མདུན་དུ་ཡང་སྲོག་གི་ཕྱིར་ཡང་རྫུན་མི་སྨྲ་བ་
དང་། ·སེམས་ཅན་ཐམས་ཅད་ལ་གཡོ་དང་སྒྱུས་མ་ཡིན་པར་བསམ་པ་དྲང་
པོས་གནས་པ་དང་། སེམས་ཅན་ཐམས་ཅད་ལ་སྟོན་པ་དང་འདྲ་བའི་འདུ་
ཤེས་ཉེ་བར་འཇོག་ཅིང་དེ་དག་གི་དོན་ལ་གནས་པའི་བསྔགས་པ་ཉན་པ་པོ་་
འོས་སུ་གྱུར་པ་ལ་སྐབས་སུ་བབས་པའི་ཆེ་བ་བརྗོད་པ་དང་། རང་གི་གདུལ་
བྱར་གཏོགས་པ་དག་ཉི་ཚེ་བའི་ཐེག་པ་མི་འདོད་པར་རྫོགས་པའི་བྱང་ཆུབ་་་
ལ་སྦྱོར་བའོ། །གསུམ་པ་ཉམས་ན་ཕྱིར་བཅོས་པའི་ཚུལ་ནི། བོད་ཀྱི་བླ་མ་སྔ་
མ་ཕལ་ཆེ་བ་དག་ནག་པོའི་ཆོས་བཞི་དང། སེམས་ཅན་བློས་སྤོང་ལྔ་གང་ཡང་
རུང་བ་དང་། སངས་རྒྱས་སྒྲུབ་མི་ནུས་སྙམ་ནས་སེམས་བསྐྱེད་འདོར་བ་དང་
དྲུག་པོ་གང་རུང་བྱུང་ནས་འགྱོད་པས་མ་སླེབས་པར་ཐུན་ཚོད་འདས་ན་
སེམས་བསྐྱེད་གཏོང་ལ། ཐུན་ཚོད་ཀྱི་ནང་དུ་འགྱོད་པས་སླེབས་ན་སེམས་
བསྐྱེད་ཉམས་པའི་རྒྱུ་ཙམ་ཡིན་གྱི་གཏོང་རྒྱུ་མ་ཡིན་ཞིང་། ལན་དྲུག་ལེན་པ་
དང་། ཚོགས་གཉིས་ལ་སློབ་པ་ཉམས་པ་ནི། ཐུན་ཚོད་འདས་ཀྱང་སེམས་
བསྐྱེད་ཉམས་རྒྱུ་ཁོ་ན་ཡིན་གྱི་གཏོང་རྒྱུ་མ་ཡིན་ནོ། །དེ་ལ་གཏོང་རྒྱུ་བྱུང་ན་
སྨོན་སེམས་ལེན་པའི་ཆོ་ག་སྐྱོར་ལ། ཉམས་རྒྱུ་འབའ་ཞིག་བྱུང་བ་ལ་ལེན་པའི་
ཆོ་ག་བསྐྱར་མི་དགོས་ཀྱི་བཤགས་པས་འདག་གོ་ཞེས་ཟེར་ཞིང་། སྡོམ་གསུམ་
འོད་འཕྲེང་ལས་ཀྱང་། རང་དོན་བློ་དང་ནག་པོ་ཡི། །ཆོས་བཞི་དག་ནི་བྱུང་
བ་དང་། །འབྲས་བུ་དག་ནི་ཐོབ་པ་ན། །ཚ་གྲང་གྲུ་བཞིན་སེམས་བསྐྱེད་
གཏོང་། །(༦༦བ)ཞེས་བཤད་དོ། ེ་ལས་ས
-107-

མཁས་གྲུབ་དགེ་ལེགས་དཔལ་བཟང་གིས་མཛད
སེམས་བསྐྱེད་དོར་ཀྱང་ཐུན་ཚོད་མ་འདས་ཀྱི་བར་དུ་སེམས་བསྐྱེད་མི་གཏོང་
བར་སྨྲ་བ་ནི། ཐུན་ཚོད་མ་འདས་པའི་གོང་དུ་སེམས་བསྐྱེད་བཏང་ཀྱང་
སེམས་བསྐྱེད་མི་གཏོང་ཞེས་སྨྲ་བར་འདུག་པས་རང་ཚིག་དངོས་སུ་འགལ་བ་
ངོ་མ་ཤེས་པར་ཟད་དོ། །།དེའི་ཕྱིར་སེམས་དེ་སྐྱེས་ན་དེ་མ་ཐག་གཏོང་བ་ཆ་
གྲངས་བཞིན་སྨྲ་བ་ལེགས་སོ། །ནག་པོའི་ཆོས་བཞི་ནི། ཚེ་འདིར་སེམས་
བསྐྱེད་གཏོང་རྒྱུ་མ་ཡིན་གྱི། སྐྱེ་བ་གཞན་དུ་མངོན་དུ་འགྱུར་བའི་གེགས་ཡིན་
པས། དེའི་ཕྱིར་སྐྱེ་བ་གཞན་དུ་སེམས་བསྐྱེད་མ་བརྗེད་པར་མངོན་དུ་འགྱུར་
བའི་ཆེད་དུ་དེའི་གེགས་ནག་པོའི་ཆོས་བཞི་ཚེ་འདིར་སྤོང་དགོས་པ་ཡིན་ཏེ།
དེས་ན་ལམ་སྒྲོན་ལས། འདི་ནི་སྐྱེ་བ་གཞན་དུའང་དྲན་དོན་དུ། །ཇི་སྐད་
བཤད་པའི་བསླབ་པ་ཡོངས་སུ་བསྲུང༌། །ཞེས་གསུངས་ལ། ཇི་སྐད་བཤད་
པ་ནི། འོད་སྲུངས་ཀྱིས་ཞུས་པའི་མདོ་ལས་ཇི་སྐད་བཤད་པ་ནག་པོའི་ཆོས་
བཞི་སྤོང་བ་དང་དཀར་པོའི་ཆོས་བཞི་བསྟན་པའོ། །དོན་འདི་ཉིད་མདོའི་
དགོངས་པ་རྨ་མེད་པ་ཡིན་ཏེ། འོད་སྲུངས་བྱང་ཆུབ་སེམས་དཔའ་ཆོས་བཞི་
དང་ལྡན་པ་སྐྱེ་བ་ཐམས་ཅད་དུ་སྐྱེས་མ་ཐག་ཏུ་བྱང་ཆུབ་ཀྱི་སེམས་མངོན་དུ་
འགྱུར་ཏེ། བྱང་ཆུབ་ཀྱི་སྙིང་པོ་ལ་འདུག་གི་བར་དུ་བར་མ་དོར་བརྗེད་པར་
མི་འགྱུར་རོ། །ཞེས་དཀར་ཆོས་བཞིའི་སྐབས་སུ་གསལ་བར་གསུངས་པས་སོ།།
འོན་ཀྱང་ཚེ་འདིར་ཡང་ནག་ཆོས་རྣམས་བསྟེན་ན་སེམས་སྐྱེད་མཐུ་ཆུང་དུ་
འགྲོའོ། །དེ་ལྟ་མ་ཡིན་ན་བྱང་ཆུབ་སེམས་ཀྱི་སྡོམ་ལྡན་གྱིས་བཞད་གད་ཀྱི་
ཕྱིར་བརྫུན་ཅུང་ཟད་ཙམ་ཞིག་སྨྲས་པས་(༦༧ན)ཀྱང་ཐུན་ཚོད་འདས་ན་བྱང་
སེམས་ཀྱི་སྡོམ་པ་གཏོང་བར་འགྱུར་ཏེ། དེ་སྨྲས་ན་སྨོན་སེམས་གཏོང་ལ་
དེ་བཏང་ན་སྡོམ་པ་གཏོང་བར་བྱང་ས་དང་བསླབ་བཏུས་གཉིས་ཀ་ལས་
གསུངས་པའི་ཕྱིར་རོ། །དེ་འདོད་ན་ནི། དེ་དག་ཀྱང་རྩ་ལྟུང་དུ་བཞག་དགོས་
པར་འགྱུར་ན། དེ་འདྲ་བ་གང་ནས་ཀྱང་མ་གསུངས་ཤིང་མི་འཐད་པའི་ཕྱིར་
108-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
རོ། །གཞན་ཡང་ཐུན་ཚོད་བརྩི་བ་ནི། ཉེ་བར་འཁོར་གྱིས་ཞུས་པའི་མདོའི་
དོན་མ་རྟོགས་པའི་ལོག་རྟོག་ཏུ་འདུག་སྟེ་འོག་ཏུ་འཆད་པར་འགྱུར་རོ། །
སེམས་ཅན་བློས་སྤོང་བ་ལ་ནི། སེམས་ཅན་སྤྱི་ལ་དམིགས་ནས་བློས་སྤངས་ན་
སྨོན་སེམས་བཏང་བ་ཉིད་ཡིན་ལ་སེམས་ཅན་བྱེ་བྲག་པ་གཅིག་ལ་དམིགས་་་་
ནས། རེ་ཤིག་བདག་གིས་འདིའི་དོན་བྱ་བར་མ་ནུས་སོ་སྙམ་པ་ལྟ་བུ་མ་ཡིན་
པར་དུས་ཐམས་ཅད་དུ་འདིའི་དོན་མི་བྱའོ་སྙམ་པས་སྤངས་ན་ནི། ཡ་གྱལ་
བཀག་ན་ཚོགས་པ་ཁེགས་པས་སེམས་ཅན་ཐམས་ཅད་ཀྱི་དོན་དུ་སེམས་་་་་་་
བསྐྱེད་པ་འཇིག་སྟེ། གཞན་དུ་ན་སེམས་ཅན་བརྒྱ་དང་སྟོང་ལ་སོགས་པ་དོར་
ནས། དེའི་ལྷག་གི་སེམས་ཅན་རྣམས་ཀྱི་དོན་དུ་སེམས་བསྐྱེད་པས་ཀྱང་
སེམས་བསྐྱེད་མཚན་ཉིད་རྫོགས་པར་ཐལ་བའི་ཕྱིར་རོ། །དེ་བས་ན་སྨོན་
སེམས་བཏང་བ་དང་སེམས་ཅན་བློས་སྤོང་མ་གཏོགས་པའི་བསླབ་བྱ་དེ་དག་
ལས་འགལ་བ་ནི། སེམས་བསྐྱེད་གཏོང་རྒྱུ་མ་ཡིན་ཅིང་། ཇི་སྲིད་འཇུག་
པ་སེམས་བསྐྱེད་ཆོ་གས་མ་བཟུངས་ཀྱི་བར་དུ་བྱང་སེམས་ཀྱི་སྡོམ་པ་དང་མི་་
ལྡན་པས། སྡོམ་པ་དང་འགལ་བའི་ལྟུང་བ་མེད་(༦༧བ)ཀྱང་། བར་མ་དགེ་བ་
ཁས་བླངས་པ་དང་འགལ་བའི་ཉེས་པར་སྤྱོད་པ་ཞེས་བྱ་བ་ཡིན་པས་སྟོབས་་་
བཞིས་བཤགས་པ་བྱ་དགོས་ཤིང་། བྱང་སེམས་ཀྱི་སྡོམ་པ་ཐོབ་ནས་ནི། སྡོམ་
པའི་བསླབ་བྱ་དང་འགལ་བའི་ལྟུང་བར་འགྱུར་བས་ལྟུང་བའི་ཕྱིར་བཅོས་ཇི་
ལྟར་གསུངས་པ་ལྟར་བྱས་པས་ཆོག་ཅིང་འཇུག་སྡོམ་གྱི་བསླབ་བྱའི་ནང་དུ་་་་
འདུས་ཀྱི་དེ་ལས་ཟུར་དུ་མེད་ལ། འོན་ཀྱང་སེམས་བསྐྱེད་ལན་དྲུག་ལེན་པ་ནི།
སྨོན་སེམས་ཀྱི་བསླབ་བྱ་ཐུན་མོང་མ་ཡིན་པའོ། : །དེ་ལྟར་བྱང་སེམས་སྦྱོར་
བ་ལ་སློབ་པའི་རྟེན་གྱི་གཙོ་བོར་གྱུར་པའི་སྨོན་པ་བྱང་ཆུབ་ཀྱི་སེམས་མན་
ངག་ལྟར་ལེགས་པར་སྦྱངས་པས་མྱོང་བ་སྣ་ཟིན་རྒྱུད་ལ་སྐྱེས་པ་སྣ་ཚོགས་་་་་་
བཟུངས་ཏེ། སྨོན་སེམས་ཀྱི་བསླབ་བྱ་ལ་ལེགས་པར་སློབ་པ་གཞིར་བཞག་
-109-

མཁས་གྲུབ་དགེ་ལེགས་དཔལ་བཟང་གིས་མཛད།
ནས་བྱང་སེམས་ཀྱི་སྤྱོད་པ་ཕར་ཕྱིན་དྲུག་དང་བསྡུ་བའི་དངོས་པོ་བཞིས་་་་་་་
བསྡུས་པ་མཐའ་དག་ལ་བརྩོན་པ་དཔག་ཏུ་མེད་པས་བསླབ་དགོས་པའི་རྒྱུ་་་་
མཚན་དང༌། དེ་ལྟར་བསླབས་པའི་ཕན་ཡོན་དང་། སེམས་བསྐྱེད་ནས་སྤྱོད་
པ་ལ་མ་བསླབས་པའི་ཉེས་དམིགས་རྣམས་མཐའ་དག་པ་ལེགས་པ་ཤེས་པར་
བྱས་ཏེ། དེ་དག་ཡང་ཡང་ཡིད་ལ་གོམས་མ་དྲག་ལ་རྒྱུན་ཆགས་པ་བསྟེན་ན་
རྒྱལ་སྲས་ཀྱི་སྤྱོད་པ་རླབས་པོ་ཆེ་རྣམས་ལ་སློབ་པར་འདོད་པའི་བློ་བརྐམ་་་་་་
ཆགས་ཅན་ནོར་དོན་དུ་གཉེར་བའམ། ཚོང་པ་ཚོང་གི་ཁེ་མཐོང་བ་ལྟར་
བཟློག་ཏུ་མེད་པའི་སྤྲོ་ཤུགས་དྲག་པོ་རང་གི་ངང་གིས་འཇུག་པར་གྱུར་་་་་
པའམ། ཐ་མའང་ཡིད་འགྱུར་བའི་སྤྲོ་བ་ཤུགས་ཅན་དུངས་དུངས་པ་བཅོས་
མ་མ་ཡིན་པ་གཏིང་ནས་སྐྱེད་པའི་མྱོང་བ་སྣ་ཟིན་( ༦༨ན) རྒྱུད་ལ་སྐྱེས་པ་ན།
བྱང་སེམས་ཀྱི་སྡོམ་པ་ཆོ་གས་བླངས་ནས། དེ་ཕྱིན་ཆད་སྡོམ་པ་དང་འགལ་
བའི་ལྟུང་བ་མཐའ་དག་ལ་མི་མཐུན་པར་བལྟས་ཏེ་དྲན་ཤེས་ནར་མར་
བསྟེན་ནས་འགོག་ཅིང་། ཁྱད་པར་རྩ་ལྟུང་ལ་སྲོག་བསྡོས་བྱས་ཏེ་བསྲུང་བ་
དང་། བྱང་ཆུབ་སེམས་དཔའི་བསླབ་བྱ་མཐའ་དག་ལ་འབད་པ་དྲག་པོས་
ལེགས་པར་སློབ་པའི་བརྩོན་པ་ཆུ་བོའི་གཞུང་བཞིན་དུ་བསྟེན་པ་མེད་པར་་་་
ནི། འགའ་ཡང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་འགྲོ་བའི་
གོ་སྐབས་མེད་པའི་ཕྱིར་ན། འདི་ཉིད་དུས་གསུམ་གྱི་བྱང་ཆུབ་སེམས་དཔའ་
ཐམས་ཅད་ཀྱི་བགྲོད་པ་གཅིག་པའི་ལམ་ཡིན་ཏེ། འཕགས་པ་སྡོམ་པ་གསུམ་
བསྟན་པ་ལས། འོད་སྲུངས་རིགས་ཀྱི་བུའམ། རིགས་ཀྱི་བུ་མོ་བྱང་ཆུབ་སེམས་
དཔའི་ཐེག་པ་ལ་ཡང་དག་པར་ཞུགས་པ་གང་ཞིག་ཆོས་དེ་དག་ཐོས་མ་ཐག་་
ཏུ་ནན་ཏན་གྱིས་མི་སྒྲུབ་ན། དེས་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་མི་ནུས་སོ། །དེ་ཅིའི་ཕྱིར་
ཞེ་ན། འོད་སྲུངས་ནན་ཏན་གྱིས་བླ་ན་མེད་པ་ཡང་དག་པར་རྫོགས་པའི་བྱང་
-110-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཆུབ་འཐོབ་ཀྱི་ནན་ཏན་མེད་པས་ནི་མ་ཡིན་པའི་ཕྱིར་རོ། །འོད་སྲུངས་གལ་
ཏེ་ནན་ཏན་མེད་པར་བླ་ན་མེད་ཡང་དག་པར་རྫོགས་པའི་བྱང་ཆུབ་འཐོབ་་་་
ཏུ་ཟིན་ན། རི་བོང་དང་བྱི་ལ་ཡང་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་རོ། །དེ་ཅིའི་ཕྱིར་
ཞེ་ན། འོད་སྲུངས་གང་དག་ལ་ནན་ཏན་མེད་པ་དེ་དག་བླ་ན་མེད་པ་ཡང་
དག་པར་(༦༨བ) རྫོགས་པའི་བྱང་ཆུབ་ཏུ་འགྱུར་དུ་ཟིན་ན་ནི། འོད་སྲུངས་སྒྲ་
ཡང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་་་
པར་འཚང་རྒྱ་བར་འགྱུར་བའི་ཕྱིར་ཏེ། སངས་རྒྱས་སུ་འགྱུར་བར་བྱའོ་
ཞེས་བརྗོད་པས་སེམས་ཅན་དཔག་ཏུ་མེད་པ་དག་སངས་རྒྱས་སུ་འགྱུར་བའི་
རིགས་སོ། །ཞེས་གསུངས་པ་ལྟར་རོ། །འདིར་ནན་ཏན་ཞེས་པ་ནི། བསླབ་པ་
ལ་སློབ་པ་ལ་ནན་ཏན་སྙིང་པོར་བྱེད་པའོ། །གཞན་ཡང་མདོ་དང་ཚད་ལྡན་
གྱི་ལུང་ཕྱོགས་འདི་ལ་གཏེར་ཆེན་པོར་འདྲ་བར་བྱར་ཡོད་དོ། །གལ་ཏེ་བྱང་
ཆུབ་སེམས་དཔའི་སྡོམ་པ་བསྲུངས་ནས་དེའི་བསླབ་བྱ་ཉམས་སུ་ལེན་པ་ནི།
ཕ་རོལ་ཏུ་ཕྱིན་པའི་ཐེག་པ་ལ་འཇུག་ན་ཡིན་གྱི། གསང་སྔགས་ཀྱི་སྒོ་ནས་
འཇུག་པ་ལ་མི་དགོས་པས་བྱང་ཆུབ་སེམས་དཔའ་ཐམས་ཅད་ཀྱི་ལམ་མ་་་་
ཡིན་ནོ་སྙམ་ན། འདི་ནི། སྔགས་ཀྱི་རྩ་བ་འབྱིན་པའི་ལོག་པར་རྟོག་པ་ཆེན་པོ་
སྟེ། དཔལ་སསྦྲུ་ཊ་དང་།·རྡོ་རྗེ་མཁའ་འགྲོ་དང༌། རྡོ་རྗེ་རྩེ་མོ་རྣམས་སུ། བྱང་
ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །ཚུལ་ཁྲིམས་
ཀྱི་ནི་བསླབ་པ་དང་། །དགེ་བའི་ཆོས་ནི་སྡུད་པ་དང༌། །སེམས་ཅན་དོན་བྱེད་
ཚུལ་ཁྲིམས་གསུམ། །སོ་སོར་བརྟན་པོར་བདག་གིས་གཟུང༌། །ཞེས་རྡོ་རྗེ་ཐེག་
པའི་སྡོམ་པ་འཛིན་པ་ན། སེམས་བསྐྱེད་དེ་ཚུལ་ཁྲིམས་གསུམ་ལ་སློབ་པར་
ཁས་ལེན་པ་དང་སེམས་སྦྲེལ་ནས་རིགས་ལྔའི་སྡོམ་པ་འཛིན་པ་དགོས་པར་་་་
གསུངས་ཤིང་། དཀྱིལ་ཆོག་ཚད་ལྡན་དུ་མ་ཞིག་ལས་ཐུན་མོང་དང་ཐུན་མོང་
-111-----

མཁས་གྲུབ་དགེ་ལེགས་དཔལ་བཟང་གིས་མཛད།
མ་ཡིན་པའི་སྡོམ་པ་གཉིས་གཉིས་འཛིན་དགོས་པར་གསུངས་པའི་ཐུན་མོང་་
བ་ནི་བྱང་ཆུབ་སེམས་དཔའི་སྡོམ་པ་ཡིན་པའི་ཕྱིར་དང་། (༦༩ན)སེམས་
བསྐྱེད་ནས་བྱང་སེམས་ཀྱི་བསླབ་པ་བཟུངས་ཏེ་ཁས་བླངས་པ་ལྟར་ཚུལ་་་་་་་
ཁྲིམས་གསུམ་དང་ཕ་རོལ་ཏུ་ཕྱིན་པ་དྲུག་ལ་སློབ་པ་ལས་གཞན་པའི་ལམ་ཕ་་
རོལ་ཏུ་ཕྱིན་པའི་ཐེག་པ་ལ་ཡང་མེད་ཅིང་། ཚུལ་དེ་ནི། སྔགས་ལ་འཇུག་པས་
ཀྱང་ངེས་པར་བྱ་དགོས་པའི་ཕྱིར་སེམས་བསྐྱེད་དང་ཕར་ཕྱིན་དྲུག་གི་ལམ་་་་
ནི། རྡོ་རྗེ་ཐེག་པ་དང་ཕར་ཕྱིན་ཐེག་པ་གཉིས་ཀྱི་ལམ་ཐུན་མོང་བ་ཡིན་གྱི།
སྔགས་ཀྱི་ཐེག་པ་བས་རྣམ་པ་ཐམས་ཅད་དུ་དོར་དུ་མི་རུང་ངོ་། །དེ་ལྟར་
ཡང་འཇམ་དཔལ་རྩ་བའི་རྒྱུད་ལས། ཆོས་གསུམ་དང་ལྡན་ན་སྔགས་ཀྱི་སྤྱོད་
པ་ཡོངས་སུ་རྫོགས་པར་འགྱུར་ཏེ། གསུམ་པོ་གང་ཞེ་ན། སེམས་ཅན་ཐམས་
ཅད་ཡོངས་སུ་མི་གཏོང་བ་ཉིད་དང༌། བྱང་ཆུབ་སེམས་དཔའི་ཚུལ་ཁྲིམས་ཀྱི་
སྡོམ་པ་བསྲུང་བ་དང་། རང་གི་སྔགས་ཡོངས་སུ་མི་གཏོང་བ་ཉིད་དོ། །ཞེས་
དང་། རྡོ་རྗེ་རྩེ་མོ་ལས། ཕ་རོལ་ཕྱིན་དྲུག་སྤྱོད་པ་ལ། །གོ་རིམ་བཞིན་དུ་
བསླབ་པར་བྱ། །སེམས་ཅན་གྱི་ནི་དོན་ལྡན་པས། །བྱང་ཆུབ་སེམས་དཔའི་
སྤྱོད་པ་སྤྱད། །ཅེས་དང་། ·རྡོ་རྗེ་གུར་གྱི་ལེའུ་བཅུ་གཉིས་པ་ལས་ཀྱང་། བདག
གིས་བྱང་ཆུབ་སེམས་མཆོག་བསྐྱེད། །ཨེ་མའོ་སེམས་ཅན་ཀུན་མགྲོན་གཉེར། །
བྱང་ཆུབ་སྤྱོད་མཆོག་མཛོད་བཞིན་སྤྱད། །འགྲོ་ལ་ཕན་ཕྱིར་སངས་རྒྱས་ཤོག །
ཅེས་གསུངས་པའི་ཕྱིར་རོ། །དེས་ན་ཐེག་པ་དེ་གཉིས་ལ་གནང་བཀག་མི་འདྲ་
སྐྱུ -
ས་ལམ་
འཛིན་ཞིག །དེ་ལྟར་འཇུག་པ་སེམས་བསྐྱེད་ཆོ་གས་བཟུངས་ནས་བྱང་སེམས་
ཀྱི་སྡོམ་པ་མནོས་( ༦༩བ) ཏེ་ཚུལ་བཞིན་དུ་སློབ་པར་བྱེད་པ་ལ། གངས་རིའི་
ཁྲོད་འདིར་བླ་མ་སྔ་མ་མང་པོ་ཞིག་གི་ལུགས་ཀྱིས་སྲོལ་ཆེན་པོ་གཉིས་སུ་སྨྲ་་་་
སྟེ། ཐེག་པ་ཆེན་པོ་སེམས་ཙམ་པའི་ལུགས་དང་། དབུ་མ་པའི་ལུགས་སོ། །
-112-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དང་པོ་ནི། བྱང་ཆུབ་སེམས་དཔའི་སྡེ་སྣོད་འགའ་ཞིག་གི་རྗེས་སུ་འབྲངས་
ནས། འཕགས་པ་བྱམས་པའི་གསུང་། སློབ་དཔོན་ཐོགས་མེད་ལས་བརྒྱུད་པ།
སློབ་དཔོན་ཙནྡྲ་གོ་མིའི་རྗེས་སུ་འབྲངས་ནས་ཇོ་བོ་རྗེ་ལ་སོགས་པའི་ཕྱག་
*ལེན། དགེ་བའི་བཤེས་གཉེན་བཀའ་གདམས་པས་མཛད་པ་དེ་ཡིན་ལ། ཐེག་
པ་ཆེན་པོ་དབུ་མ་པའི་སེམས་བསྐྱེད་ནི། མདོ་སྡེ་སྡོང་པོ་བཀོད་པ་དང་ནམ་
མཁའི་སྙིང་པོའི་རྗེས་སུ་འབྲངས་ནས། འཕགས་པ་འཇམ་དཔལ་གཞོན་ནུར་
གྱུར་པའི་གསུང་སློབ་དཔོན་འཕགས་པ་ཀླུ་སྒྲུབ་ལ་སོགས་པ་ལས་བྱུང་བ།
སློབ་དཔོན་ཞི་བ་ལྷའི་རྗེས་སུ་འབྲངས་ནས། སློབ་དཔོན་ཛེ་ཏ་རི་དང་ཇོ་བོ་
པུ་ཎྱ་ཤྲི་ལ་སོགས་པ་ལས་བརྒྱུད་པ་ཕྱག་ལེན་དུ་མཛད་པ་འདི་ཡིན་ནོ། །འདི་
ar
གཉིས་ལ་ལྟ་བའི་ཁྱད་པར་བཞིན་དུ་སྤྱོད་པ་ལ་ཡང་ཁྱད་པར་ཡོད་དེ། དེ་
ཡང་བླང་བར་བྱ་བའི་ཡུལ་མི་འདྲ། ལེན་པའི་གང་ཟག་མི་འདྲ། བླང་བའི་ཆོ་
ག་མི་འདྲ། བླངས་ནས་བསྲུང་ཚུལ་མི་འདྲ། ཉམས་ན་ཕྱིར་བཅོས་ཚུལ་མི་
འདྲའོ། །དང་པོ་ནི། མགོན་པོ་བྱམས་པས། བཤེས་གཉེན་དུལ་བ་ཞི་བ་ཉེར་
ཞི་བ། །ཞེས་སོགས་གསུངས་པའི་མཚན་ཉིད་དང་ལྡན་པ་དང་། སློབ་དཔོན་
ཀླུ་སྒྲུབ་ཀྱིས། ཆོག་ཤེས་སྙིང་རྗེ་ཚུལ་ཁྲིམས་ལྡན། །ཉོན་མོངས་སེལ་བའི་ཤེས་
རབ་ཅན། །ཞེས་གསུངས་པ་དང་ལྡན་པའོ། །གཉིས་པ་ལེན་པའི་གང་ཟག་
(༧༠ན) མི་འདྲ་སྟེ། སེམས་ཙམ་པའི་སྐབས་སུ་འཕགས་པ་ཐོགས་མེད་ཀྱི་རྗེས་
སུ་འབྲངས་ནས། སོ་སོ་ཐར་པ་རིགས་བདུན་གྱི། །རྟག་ཏུ་སྡོམ་གཞན་ལྡན་པ་
ལ། །བྱང་ཆུབ་སེམས་དཔའི་སྡོམ་པ་ཡི། །སྐལ་བ་ཡོད་ཀྱི་གཞན་དུ་མིན།།ཞེས་
གསུངས་པས། བྱང་སེམས་ཀྱི་སྡོམ་པ་ལེན་པ་ལ་སོ་ཐར་རིགས་བདུན་གང་
རུང་གཅིག་རྟེན་དུ་དགོས་པར་བཞེད་ལ། དབུ་མ་པ་ནི། ལྷ་དང་ལྷ་མ་ཡིན་ལ་
སོགས་པ་རིགས་དྲུག་མཐའ་དག་དང་། སོ་སོ་ཐར་པ་བསྲུང་མི་ནུས་པ་རྒྱལ་
པོ་ནས་བཤན་པའི་བར་ཐམས་ཅད་ལ་སྐྱེ་བར་བཞེད་དེ། མདོ་སྡེ་བསྐལ་
-113-

མཁས་གྲུབ་དགེ་ལེགས་དཔལ་བཟང་གིས་མཛད།
བཟང་ལས། རྒྱལ་བ་ཕན་བཞེད་གྲོང་དཔོན་གྱུར་པའི་ཚེ། །དེ་བཞིན་གཤེགས་
པ་རིན་ཆེན་དཔལ་དེ་ལ། །ཉིན་གཅིག་སྲོག་གཅོད་སྡོམ་པ་བླངས་ནས་སུ། །
དང་པོར་བྱང་ཆུབ་ཏུ་ནི་སེམས་བསྐྱེད་དོ། །ཞེས་གསུངས་པ་ལྟར་རོ། །གསུམ་
པ་ལེན་པའི་ཆོ་ག་མི་འདྲ་སྟེ། སྦྱོར་བའི་སྐབས་སུ་སློབ་དཔོན་ཐོགས་མེད་
སོ་སོ་ཐར་པ་རིགས་བདུན་གྱིས་རྒྱུད་དག་ཟིན་པ་སེམས་དགེ་བ་ལ་སྐྱེ་བའི་་་་་
དབང་དུ་བྱས་ནས་ཕྱག་དང་མཆོད་པ་ཙམ་ལས་ཡན་ལག་བདུན་པ་རྫོགས་་་་
པ་མི་མཛད། སེམས་ཙམ་པ་ལྟ་བ་ཅུང་ཟད་དམན་པས་སྤྱོད་པའང༌། ཅུང་
ཟད་དོག་སྟེ། ཉན་ཐོས་ཀྱི་སྡོམ་པ་འབོགས་པ་ལྟར་བསླབ་པ་བརྗོད་པ་དང་
བར་ཆད་དྲི་བ་ལ་སོགས་པ་མཛད་ལ། སློབ་དཔོན་ཀླུ་སྒྲུབ་ནི1 ལྟ་བ་དབུ་མ་
པ་མཐོ་བས་སྤྱོད་པའང་ཡངས། གང་ཟག་སྡིག་ཅན་སུ་རུང་རུང་སོ་སོ་ཐར་པ་
རིགས་བདུན་དང་ཡང་དག་འབྲེལ་བ་ལ་ཡང་སེམས་བསྐྱེད་སྐྱེ་བ་ལ་དགོངས་་
(༧༠བ)ནས་སྡིག་པ་བཤགས་པ་ལ་སོགས་པ་ཡན་ལག་བདུན་པ་མཛད་ལ།
བསླབ་པ་བརྗོད་པ་དང་བར་ཆད་དྲི་བ་ལ་སོགས་པ་མི་མཛད་དོ། །དངོས་
གཞིའི་ཆོ་ག་ལ་ཡང་སློབ་དཔོན་ཐོགས་མེད་སྨོན་པ་སྔར་བླངས་ནས་ཕྱིས་་་་་་་
འཇུག་པ་མཛད་ལ། འཕགས་པ་ཀླུ་སྒྲུབ་སྨོན་འཇུག་སྟབས་གཅིག་ཏུ་མཛད་
ཅིང༌། ཆོ་གའི་བརྗོད་ཚུལ་ཡང་མི་འདྲའོ། །མཇུག་ཀྱང་སློབ་དཔོན་ཐོགས་
མེད་མཁྱེན་པར་གསོལ་བ་ལ་སོགས་པ་མཛད་ལ། འཕགས་པ་ཀླུ་སྒྲུབ་རང་
གཞན་དགའ་བ་བསྐྱེད་པ་ལ་སོགས་པ་མཛད་པས་མི་འདྲའོ། །བཞི་པ་བླངས་
ནས་བསྲུང་ཚུལ་མི་འདྲ་སྟེ། སློབ་དཔོན་ཐོགས་མེད་རྩ་བའི་ལྟུང་བ་བཞིར་
བཞེད་ལ། འཕགས་པ་ཀླུ་སྒྲུབ་ནི། ནམ་མཁའི་སྙིང་པོའི་མདོ་ལྟར་བྱང་ཆུབ་
སེམས་དཔའ་རྒྱལ་པོ་ལ་ལྟུང་བ་ལྔ། བློན་པོ་ལ་ལྔ། ཕལ་པ་ལ་བརྒྱད། ཐུན་
མོང་དུ་སྨོན་སེམས་བཏང་བ་དང་བཅུ་དགུར་བཞེད་དོ། །ལྔ་པ་ཕྱིར་བཅོས་མི་
འདྲ་སྟེ། སློབ་དཔོན་ཐོགས་མེད་ཉན་ཐོས་དང་བསྟུན་ནས། སྡོམ་པ་སླར་ཡང་
-114-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
བླང་བར་བྱ། །ཟག་པ་འབྲིང་ནི་གསུམ་ལ་བཤགས། །གཅིག་གི་མདུན་དུ་ལྷག་
མ་རྣམས། །ཞེས་བཞེད་ལ། འཕགས་པ་ཀླུ་སྒྲུབ་ནི། ནམ་མཁའི་སྙིང་པོ་ལ་
གསོལ་བ་གདབ་པ་དང་། དེ་བཞིན་གཤེགས་པའི་ཡི་གེ་བརྒྱ་པ་ལ་སོགས་པས་
ལྟུང་བ་འདག་པར་མཛད་པས་སོ། །ཞེས་འཆད་ཅིང༌། གཞན་ཡང་དབུ་མ་
ལུགས་ཀྱི་བསླབ་བྱ་འཆད་པ་ན་སྨོན་འཇུག་ཐུན་མོང་གི་བསླབ་བྱ། ཐེག་པ་
ཆེན་པོའི་དགེ་བའི་བཤེས་གཉེན་མི་གཏོང་བ། དཀོན་མཆོག་གསུམ་གྱི་གདུང་
རྒྱུན་མི་བཅད་པ། སེམས་ཅན་བློས་མི་འདོར་བ་ལ་བསླབ་པ་གསུམ་དང་།
ལྟུང་བ། ལྟུང་མེད། (༧༡ན)ལྟུང་བའི་གཟུགས་བརྙན། ལྟུང་མེད་ཀྱི་གཟུགས་
བརྙན་རྣམས་ཤེས་པར་བྱ་བའོ། །འཇུག་སྡོམ་གྱི་བསླབ་བྱ་རྒྱས་པ་ནི། སྡོམ་
པའི་ཚུལ་ཁྲིམས། དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་བྱེད་ཀྱི་
ཚུལ་ཁྲིམས་དང་གསུམ། ཕར་ཕྱིན་དྲུག་ལ་སོགས་པ་ལ་སློབ་པ་དང་། སྤྱོད་
འཇུག །བསླབ་བཏུས།·བྱང་ས། སྡོམ་པ་ཉི་ཤུ་པ། རིན་ཆེན་ཕྲེང་བ། འཕགས་
པའི་མདོ་ཀུན་ལས་བཏུས་རྣམས་ནས་འབྱུང་བའི་བྱང་སེམས་ཀྱི་འཇུག་སྡོམ་་
གྱི་ཐུན་མོང་མ་ཡིན་པའི་བསླབ་བྱ་ཐམས་ཅད་དང་། ནམ་མཁའི་སྙིང་པོ་
དང་། སྡོང་པོ་བཀོད་པ་དང་། བྱང་ཆུབ་སེམས་དཔའི་སྡེ་སྣོད་དང་།
འཕགས་པ་སྤྱན་རས་གཟིགས་ཀྱིས་ཞུས་པའི་མདོ་དང༌། རྒྱུད་དཔུང་བཟང་
དང་། རྣམ་སྣང་མངོན་བྱང་ལ་སོགས་པ་ནས་བྱང་ཆུབ་སེམས་དཔའི་བསླབ་
བྱ་གསུངས་པ་རྣམས་ཅི་ནུས་སུ་སློབ་པའོ། །བསླབ་བྱ་རྒྱས་པ་དེ་ཙམ་ལ་སློབ་
པ་མ་ལྕོགས་ན། སྨོན་པ་མི་འདོར། ལོག་ལྟ་མི་བསྐྱེད། ནག་པོའི་ཆོས་བཞི་
སྤང་བ་ཙམ་ལ་བསླབས་པས་ཆོག །དེ་ཙམ་ཡང་མི་འགྲུབ་པའི་ལས་དང་པོ་
པས་བསླབ་པར་བྱ་བའི་སྨོན་འཇུག་གི་བསླབ་བྱ་ཐམས་ཅད་ཀྱི་དོན་བསྡུས་་་
淤ན་བསམ་སྦྱོར་གཉིས་སུ་འདུས་པ་ཡིན་པས་སྨོན་པའི་བསླབ་བྱ། སེམས་ཅན
ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ་སྙམ་པ་དང་། འཇུག་པའི་
-115-

མཁས་གྲུབ་དགེ་ལེགས་དཔལ་བཟང་གིས་མཛད།
བསླབ་བྱ། དོན་མེད་པའི་ལུས་ངག་ཡིད་གསུམ་གྱི་སྡིག་པ་ཅི་ནུས་ཀྱིས་སྤོང་
ཞིང་། ཅི་ནུས་ཀྱིས་བསོད་ནམས་ཀྱི་ལས་ལ་འབད་པ། དེ་ལྟ་བུའི་བསླབ་
བྱ་རྒྱས་བསྡུས་གསུམ་པོ་དེའི་(༧༡བ)ངང་ནས་ལས་དང་པོ་པས་བསྡུས་པ་ལ་་
བསླབ། དེ་ནས་བློ་ཅུང་ཟད་འབྱོངས་ནས་འབྲིང་ལ་བསླབ། དེ་ནས་མོས་
པ་སྤྱོད་པ་དང་ས་ཐོབ་པ་ཡན་ཆད་ཀྱི་བསླབ་བྱ་རྒྱས་པ་མཐའ་དག་ལ་བསླབ་
པར་བྱའོ། །ཞེས་འཆད་ལ། དབུ་མ་ལུགས་ཀྱི་སེམས་བསྐྱེད་པའི་ཕྱིར་བཅོས་
འཆད་པ་ན། གལ་ཏེ་འབད་ཀྱང་ཐུན་ཚོད་འདས་ཏེ་རྩ་བའི་ལྟུང་བ་བྱུང་ན་
སྔར་གྱི་ལ་འགྱོད་པས་བཤགས་པ་བྱས་ལ་སེམས་བསྐྱེད་སླར་བླང་། 079ཐུན་
ཚོད་མ་འདས་པར་འགྱོད་པས་ཟིན་ན་མི་འཚོར་བས་དུས་དེར་སེམས་ཀྱིས་་་་
མ
དུ་མིང་རིགས་བརྗོད་ནས་བཤགས་པར་བྱའོ་ཞེས་ཟེར་ཏོ། །ལུགས་འདི་ནི་
ཤིན་ཏུ་ལེགས་པ་མ་ཡིན་ཏེ། རྣམ་པར་དཔྱད་ན་ལྷག་མ་མ་ལུས་པར་འཇིག་
པར་འགྱུར་ལས་བརྟག་ཅིང་བྱེད་པའི་དཔུང་ཅུང་ཟད་ཀྱང་མི་བཟོད་པའི་་་་་
ཕྱིར་རོ། །དེ་ཡང་འདི་ལྟར། དང་པོ་ཁོ་ནར་བླང་བའི་ཡུལ་མི་འདྲ་བའི་ཚུལ་
སྨྲས་པ་དེ་མི་འཐད་དེ། ལུང་དེ་གཉིས་ཚིག་ཐ་དད་པ་ཙམ་དུ་ཟད་ཀྱི། ཚིག་
གཉིས་ཀྱིས་བསྟན་པའི་དགེ་བའི་བཤེས་ཉེན་གྱི་མཚན་ཉིད་ཅུང་ཟད་རྒྱས་་་་་
བསྡུས་མ་གཏོགས་དོན་གཅིག་ཏུ་སྣང་བའི་ཕྱིར་རོ། །གཉིས་པ་ལེན་པའི་གང་
ཟག་གི་ཁྱད་པར་སྨྲས་པ་མི་འཐད་དེ། ལམ་སྒྲོན་ལས། སོ་སོ་ཐར་པ་རིགས་
བདུན་གྱི། །རྟག་ཏུ་སྡོམ་གཞན་ལྡན་པ་ལ། །བྱང་ཆུབ་སེམས་དཔའི་སྡོམ་
པ་ཡི། སྐལ་བ་ཡོད་ཀྱི་གཞན་དུ་མིན། །ཞེས་གསུངས་པ་ནི། ལས་དང་པོ་
པ་ལ་སོ་ཐར་རིགས་བདུན་གང་རུང་གཅིག་མེད་ན་བྱང་སེམས་ཀྱི་སྡོམ་པ་་་་་
ཙམ་དང་ཁྱད་པར་གཉིས་སུ་ཕྱེ་(༧༢ན)བའི་ནང་ནས་ཁྱད་པར་ཅན་སྐྱེ་བའི་་
སྐལ་བ་མེད་ཅེས་བསྟན་ནས་བྱང་སེམས་ཀྱི་སྡོམ་པ་སྐྱེ་བའི་རྟེན་ཁྱད་པར་་་
-116-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཅན་ངོས་འཛིན་པ་ཡིན་གྱི་རྟེན་ཙམ་ངོས་འཛིན་པ་མ་ཡིན་ཏེ། དེའི་འགྲེལ་
པའི་འཚམས་སྦྱོར་དུ། དེ་ནི་ཚུལ་ཁྲིམས་ཀྱི་སྡོམ་པའི་རྟེན་ཁྱད་པར་ཅན་
བསྟན་པར་འདོད་ནས། ཞེས་གསུངས་པ་ལྟར་རོ། །བྱང་ས་ལས། དེའི་ཕྱིར་སོ་
སོ་ཐར་པའི་སྡོམ་པ་གཞན་དང་ལྡན་པ་འདིས་བྱང་ཆུབ་སེམས་དཔའི་སྡོམ་་་་་
པ་ཡང་དག་པར་ལེན་པའི་སྣོད་དུ་གྱུར་པ་ལ། བསླབ་པའི་ཚིག་འདི་ཡང་སྦྱིན་
པར་བྱ་ཞེས་བྱ་བའི་དོན་ཏོ། །འདི་ལ་སྲོག་གཅོད་པ་ལས་ལྡོག་པའི་ཆོ་ག་
གཞན་པ་ཉིད་ནི། མ་ཡིན་ཞིང་། དེ་ལས་ཀྱང་ལྡོག་པ་མ་ཡིན་པ་ལ་ནི། བྱང་
ཆུབ་སེམས་དཔའི་སྡོམ་པ་ཡང་དག་པར་ལེན་པའི་སྣོད་དུ་གྱུར་པ་ཡང་ཡོད་་་
པ་མ་ཡིན་ནོ། །ཞེས་གསུངས་པ་འདིས་སོ་ཐར་གྱི་སྡོམ་པའི་རིགས་བདུན་གང་
རུང་དང་ལྡན་པའི་ལེན་པ་པོ་ནི། མཆོག་ཡིན་ཞིང་དེ་ལ་སོ་ཐར་གྱི་སྡོམ་པའི་
ནང་དུ་འདུས་པས་སྲོག་གཅོད་པ་སྤོང་བ་ཁས་ལེན་པ་ཟུར་དུ་མི་དགོས་ལ།
སོ་ཐར་གྱི་སྡོམ་པ་དང་མི་ལྡན་ན་སྔོན་དུ་སྲོག་གཅོད་སྤོང་བར་ཁས་བླངས་་
ནས་དེ་ནས་བྱང་སེམས་ཀྱི་སྡོམ་པ་སྦྱིན་དགོས་ཀྱི། སྲོག་གཅོད་པ་ལས་ཀྱང་
ལྡོག་འདོད་མེད་པ་ལ་བྱང་སེམས་ཀྱི་སྡོམ་པ་མི་སྐྱེ་བས། སྡོམ་པ་དེའི་སྣོད་
དུ་གྱུར་པ་ཡོད་པ་མ་ཡིན་ནོ། །ཞེས་གསལ་བར་བཤད་པས་སོ་ཐར་རིགས་
བདུན་གང་རུང་ངེས་པར་རྟེན་དུ་དགོས་པ་དེའི་ལུགས་མིན་པར་བདེ་བླག་་་་་
ཏུ་འགྲུབ་པའི་ཕྱིར་དང་། བྱང་སའི་རྗེས་སུ་འབྲངས་ནས་བྱང་སེམས་ཀྱི་སྡོམ་
པའི་རྣམ་གཞག་འཆད་( ༧༢༠) པའི་ཐུབ་པ་དགོངས་རྒྱན་ལས། གང་ཞིག་
དགེ་བསྙེན་དང་དགེ་བསྙེན་མ་དང་། དགེ་ཚུལ་དང་དགེ་ཚུལ་མ་དང་། དགེ་
སློབ་མ་དང་། དགེ་སློང་དང་དགེ་སློང་མའི་དབྱེ་བས་ཇི་སྲིད་འཚོབ་པའི་སོ་
སོ་ཐར་པ་བདུན་པོ་རྣམས་ལས་གང་ཡང་རུང་བའི་སོ་སོ་ཐར་པའི་སྡོམ་པ་ལ་
གནས་པ་ཉིད་ཀྱིས་བྱང་ཆུབ་སེམས་དཔའི་སྡོམ་པ་བླང་བར་བྱའི། གཞན་
གྱིས་མ་ཡིན་ཏེ། གཞན་ལ་བྱང་ཆུབ་སེམས་དཔའི་སྡོམ་པ་མི་སྐྱེ་བའི་ཕྱིར་རོ། །
117-www

མཁས་གྲུབ་དགེ་ལེགས་དཔལ་བཟང་གིས་མཛད།
ཞེས་ཟེར་བ་དེ་ནི། ཐེག་པ་ཆེན་པོ་ལ་ཡོངས་སུ་ངལ་བ་མང་པོ་མ་བྱས་པ་སྟེ།
གལ་ཏེ་སོ་སོ་ཐར་པའི་སྡོམ་པ་མེད་པར་བྱང་ཆུབ་སེམས་དཔའི་སྡོམ་པ་མི་་་་་
སྐྱེད་ན་ནི། དེའི་ཚེ་བྱང་ཆུབ་སེམས་དཔའི་སྡེ་སྣོད་ལ་སོགས་པ་དང་། དེའི་
རྗེས་སུ་འབྲང་བའི་གཞུང་དུ་འདི་དེའི་རྩ་བར་བཤད་པར་འགྱུར་རོ། །དགོས་
པ་ནི། གདོན་མི་ཟ་བར་བརྗོད་པར་བྱ་བ་ཡིན་ཏེ། དཔེར་ན། ཐེག་པ་ཆེན་
པོའི་བྱང་ཆུབ་ཀྱི་བར་དུ་གསུམ་ལ་སྐྱབས་སུ་འགྲོ་བ་ལྟ་བུའོ། །ཞེས་གསལ་
བར་གསུངས་སོ། །།སོ་ཐར་རིགས་བདུན་གང་རུང་བྱང་སེམས་ཀྱི་སྡོམ་པ་སྐྱེ
བའི་རྟེན་དུ་ངེས་པར་དགོས་ན་ལྷ་ལ་བྱང་སེམས་ཀྱི་སྡོམ་པ་སྐྱེ་བ་མི་སྲིད་་་་་་
པར་བཞེད་དགོས་ཀྱང་། ལྷ་ལ་བྱང་སེམས་ཀྱི་སྡོམ་པ་སྐྱེ་བ་ནི། ཡོད་པར་ཐེག་
པ་ཆེན་པོའི་ཤིང་རྟ་མཐའ་དག་བཞེད་པའི་ཕྱིར་ལུགས་དེ་ནི། བྱང་ས་རྗེས་
འབྲང་དང་བཅས་པའི་དགོངས་པ་གཏན་མ་ཡིན་ནོ། །འགྲོ་བ་རིགས་དྲུག་པོ་
ཐམས་ཅད་ད་ལྟ་དབུ་མ་ལུགས་ཀྱི་བྱང་སེམས་ཀྱི་སྡོམ་པ་སྐྱེ་བའི་རྟེན་དུ་སྨྲ་་་་
བ་ནི། ཆེས་ངོ་མཚར་ཏེ། གཟུགས་མེད་ཁམས་ཀྱི་ལྷ་ལ་སྡོམ་པ་འབོགས་པའི་
ཆོ་ག་སུ་ཞིག་གིས་( ༧༣ན) ཚུལ་ཇི་ལྟར་བསྒྲུབ་པར་བྱ། ཆོ་ག་ལ་ལུས་ངག་གི་
རྣམ་པར་རིག་བྱེད་ཅུང་ཟད་ཙམ་ཞིག་མི་དགོས་སམ། ལེགས་པར་སོམས་
ཤིག །ལུགས་འདི་ཁས་ལེན་བཞིན་དུ་ཡང་འགའ་ཞིག་སེམས་ཅན་ཡིན་ན་
འཚང་རྒྱ་བས་ཁྱབ་པར་ཁས་མི་ལེན་པ་དང་། ཐེག་ཆེན་གྱི་ལམ་གྱི་སྣོད་དུ་
རུང་མི་རུང་སོགས་ཀྱི་རྣམ་དབྱེ་བྱེད་པ་ནི། རང་ཚིག་འགལ་བ་ངོ་མི་ཤེས་
པའི་མུན་སྤྲུལ་ལོ། །གལ་ཏེ་བྱང་སེམས་ཀྱི་སྡོམ་པ་ད་ལྟ་སྐྱེ་བའི་ལྷ་ཡང་ཡོད།
དེ་བཞིན་དུ་མི་དང་ངན་སོང་གི་འགྲོ་བ་ལ་སོགས་པ་ཡང་ཡོད་པས་དེ་ལྟར་་་་
སྨྲས་ཀྱི་སེམས་ཅན་ཡིན་ན་ད་ལྟ་བྱང་སེམས་ཀྱི་སྡོམ་པ་སྐྱེ་བའི་རྟེན་ཡིན་པས་
ཁྱབ་པར་ཁས་མི་ལེན་ནོ་ཞེ་ན། འོ་ན་འགྲོ་བ་རིགས་དྲུག་གི་སེམས་ཅན་
ཐམས་ཅད་གནས་སྐབས་ཐེག་ཆེན་དུ་རིགས་ངེས་པར་ཐལ། གནས་སྐབས་
118

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཐེག་ཆེན་དུ་རིགས་ངེས་པའི་མི་ཡང་ཡོད། ལྷ་ཡང་ཡོད། ལྷ་མ་ཡིན་ཀྱང་ཡོད།
དམྱལ་བ་དང་ཡི་དྭགས་དང་དུད་འགྲོ་ཡང་ཡོད་པའི་ཕྱིར། ཞེས་སོགས་དུ་མ་
ཞིག་བརྗོད་པར་བྱས་ན་ལན་ཅི་ཞིག་ཡོད། རང་ཉིད་བྱང་སེམས་ཀྱི་སྡོམ་པ་
ལེན་པ་ན་སེམས་ཅན་ཐམས་ཅད་ཀྱང་ལེན་པར་བསྒོམ་པ་ཙམ་ལ་བྱེད་ན་ནི།
ད་ལྟ་སོ་ཐར་གྱི་སྡོམ་པ་ལེན་པ་དང༌། གསང་སྔགས་ཀྱི་སྡོམ་པ་ལེན་པ་སོགས་
ལའང་དམིགས་པ་དེ་ལྟར་བྱས་པ་ཙམ་གྱིས་ཐམས་ཅད་སྡོམ་པ་དེ་དང་དེའི་་་
རྟེན་དུ་སྒྲུབ་ནུས་པར་འགྱུར་ཞིང་། སེམས་ཙམ་ལུགས་ཀྱི་སྡོམ་པ་ལའང་
དམིགས་པ་དེ་ཅིའི་ཕྱིར་མི་རུང་། དེ་ལ་དམིགས་པ་དེ་བྱེད་པར་ཐོགས་མེད་
ལ་སོགས་(༧༣བ)པ་དེ་དག་གི་གཞུང་ལས་མ་བཤད་དོ་ཞེ་ན། འོ་ན་དབུ་མ་
ལུགས་ལའང་འཕགས་པ་ཀླུ་སྒྲུབ་ལ་སོགས་པ་དེ་དག་གི་གཞུང་ལས་དེ་ལྟར་་་་
བསྒོམ་པ་ཇི་ལྟར་བཤད། མ་བཤད་ཀྱང་མན་ངག་གིས་བྱེད་དོ་ཞེ་ན། སེམས་
ཙམ་ལུགས་ལའང་དེ་ལྟར་ཁས་བླངས་ན་ཅི་སྨྲ། སྔོན་སྟོན་པ་འདིས་དམྱལ་
བའི་མེའི་ཤིང་རྟ་འདྲེན་པའི་གྱད་དུ་འཁྲུངས་པ་ན་ཐུགས་བསྐྱེད་པར་བཤད་
པ་དང་། བསྐལ་བཟང་ལས། རྒྱལ་བ་ཕན་བཞེད་གྲོང་དཔོན་གྱུར་པའི་ཚེ། །
དེ་བཞིན་གཤེགས་པ་བསོད་ནམས་འོད་དེ་ལ། །ཉིན་གཅིག་སྲོག་གཅོད་སྡོམ་
པ་བླངས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །ཞེས་བྱ་བ་
ལ་སོགས་པ་ནི། སྨོན་པའི་སེམས་བསྐྱེད་པ་ཙམ་དང་། དམྱལ་བའི་གྱད་
གྲོགས་ལ་དམིགས་ནས་བདག་པས་གཞན་གཅེས་པའི་ཐུགས་འཁྲུངས་པ་ལ་་་
སེམས་བསྐྱེད་ཀྱི་ཐ་སྙད་བཏགས་པ་ཙམ་དུ་སྣང་གི །དེ་དག་ལ་བྱང་སེམས་
ཀྱི་སྡོམ་པའི་མིང་དང་དོན་གང་ཡང་མི་སྣང་ལ། འཕགས་པ་ཀླུ་སྒྲུབ་ཀྱིས
སེམས་ཅན་ཐམས་ཅད་བྱང་ཆུབ་ཏུ། །སེམས་བསྐྱེད་བཅུག་ནས་བསྙེན་བྱས་
ན། །རི་དབང་རྒྱལ་པོ་ལྟར་བརྟན་པའི། །བྱང་ཆུབ་སེམས་དང་རྟག་ལྡན་
འགྱུར། །ཞེས་འདྲེན་པ་ནི། གཞུང་བག་མེད་པར་ཀློག་པ་སྟེ། །རིན་ཆེན་
-119-

མཁས་གྲུབ་དགེ་ལེགས་དཔལ་བཟང་གིས་མཛད།
འཕྲེང་བའི་གཞུང་དག་པ་ཕལ་ཆེ་བ་ལས། སེམས་ཅན་རྣམས་ནི་བྱང་ཆུབ་
ཏུ། །སེམས་བསྐྱེད་བཅུག་ཅིང་བརྟན་བྱས་ན། །རི་དབང་རྒྱལ་པོ་ལྟར་བསྟན་
པའི། །བྱང་ཆུབ་སེམས་ནི་རྟག་ཏུ་འཐོབ། །ཅེས་མཐུན་པར་འབྱུང་བའི་ཕྱིར་
རོ། །སེམས་ཅན་རྣམས་བྱང་ཆུབ་ཏུ་སེམས་བསྐྱེད་(༧༤ན)དུ་བཅུག་ན་ཞེས་
གསུངས་པ་ཙམ་གྱིས་ད་ལྟ་སེམས་ཅན་ཐམས་ཅད་བྱང་སེམས་ཀྱི་སྡོམ་པ་སྐྱེ་་་
བའི་རྟེན་དུ་གསུངས་པར་འགྲོ་དགོས་ན་སྐྱེ་བོ་ཐམས་ཅད་ཚངས་པར་སྤྱོད་་་་
པ་ཡང་དག་པར་ལེན་དུ་འཇུག་པ་དང་། ཞེས་གསུངས་པས་སྐྱེ་བོ་ཐམས་ཅད་
ད་ལྟ་ཚངས་སྤྱོད་ཀྱི་སྡོམ་པའི་རྟེན་དུ་རུང་བར་ཡང་གསུངས་པ་ཉིད་དུ་ཅིའི་་
ཕྱིར་མི་འགྱུར། རིགས་དྲུག་གི་སེམས་ཅན་ཐམས་ཅད་ལ་དུས་གཅིག་ཏུ་བྱང་
སེམས་ཀྱི་སྡོམ་པ་ཕོག་པ་སྔར་བྱུང་བའམ། ད་ལྟ་ཡོད་པའམ། ཕྱིས་འབྱུང་བ་
སྲིད་པར་ཁས་ལེན་ན་ནི། སེམས་ཅན་ཐམས་ཅད་དུས་མཉམ་དུ་བྱང་ཆུབ་
སེམས་དཔར་གྱུར་པའང་སྲིད་པར་འགྱུར་ལ། དེ་འདྲ་བ་མི་སྲིད་ན་ནི། རི་
དབང་རྒྱལ་པོ་ལྟར་བརྟན་པའི་བྱང་ཆུབ་ཀྱི་སེམས་དང་རྟག་ཏུ་ལྡན་པར་
འགྱུར་བའི་རྒྱུ་གང་ཡིན་ཞེས་དྲིས་པའི་ལན་དུ། སྔར་ཡང་མ་བྱུང་ད་ལྟའང་
མེད། ཕྱིས་ཀྱང་འོང་མི་སྲིད་པ་དེ་འདྲ་བ་རྒྱུ་ཡིན་ནོ་ཞེས་བསྟན་པས་སྐྱེས་
བུ་ལ་ཉེ་བར་མི་མཁོ་བའི་འབྲེལ་མེད་ཀྱི་དོན་སྟོན་པའི་རྒོལ་བ་ཆེས་མི་མཁས་
པར་འགྱུར་ཞིང་། འཇོག་པོའི་གཙུག་རྒྱན་ལེན་པའི་མན་ངག་བཞིན་དུ་ཅིའི་
ཕྱིར་མི་འགྱུར། དུས་གསུམ་གང་དུའང་མི་སྲིད་པ་དེ་དབུ་སེམས་ཀྱིས་སོ་སོར་
འབྱེད་བྱེད་ཀྱི་ཁྱད་ཆོས་སུ་གྱུར་པའང་ཡ་མཚན་ནོ། །ཚེ་སྔ་ཕྱི་དུ་མ་བརྩིས་
པའི་དབང་དུ་བྱེད་ན་ནི། སོ་ཐར་གྱི་སྡོམ་པའི་རྟེན་དུ་མི་རུང་བའང་གང་
ཞིག་ཡོད། སྦྱོར་བའི་ཆོ་ག་ལ། འཕགས་པ་ཐོགས་མེད་ཀྱིས་སོ་ཐར་གྱི་སྡོམ་
ལྡན་ལ་བསྐྱེད་པའི་དབང་དུ་མཛད་ནས་ཕྱག་དང་མཆོད་པ་ཙམ་(༧༤བ)ལས་
མ་གསུངས་སོ། །ཞེས་སྨྲས་པས་སོ་ཐར་གྱི་སྡོམ་ལྡན་ལ་བཤགས་པ་མི་དགོས་
-120-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
པར་དོན་གྱིས་སྨྲས་ལ། ལྟ་བ་ཡངས་དོག་གིས་སྤྱོད་པ་ཡངས་དོག་བྱུང་བར་སྨྲ་
བ་ནི། སྟོང་པ་ཉིད་དང་རྟེན་འབྲེལ་གཉིས་ཕན་ཚུན་ངེས་པ་འདྲེན་པའི་
གྲོགས་སུ་སོང་ནས། ཇི་ཙམ་སྟོང་པ་ཉིད་ལ་ཕྱིན་ཅི་མ་ལོག་པའི་ངེས་པ་རྙེད་
པ་དེ་ཙམ་གྱིས་ཤིན་ཏུ་ཕྲ་བའི་བླང་དོར་གྱི་གནས་རྣམས་ལ་ངེས་པ་ཇེ་ཆེར་་་་་
སོང་སྟེ། བླང་དོར་གྱི་གནས་ལ་ཀུན་ཏུ་སྤྱོད་པ་དག་ཆེས་ཞིབ་ཏུ་འགྲོ་དགོས་
པས། ཟབ་མོ་དབུ་མའི་ལྟ་བ་རྟོགས་པའི་ཁྱད་ཆོས་ཀྱི་གཙོ་བོ་དེ་ཉིད་ཁོང་དུ་
མ་ཆུད་པར། བླང་དོར་ཞིབ་ཏུ་བྱེད་པ་ཐམས་ཅད་ལྟ་བ་མ་གོ་བའི་འཁྲུལ་ངོ་
འབའ་ཞིག་ཏུ་བཟུངས་ཤིང་། སྟོང་ཉིད་ལ་ངེས་པ་ལྟར་སྣང་རེ་རྙེད་ན་རྒྱུ་
འབྲས་ཁྱད་དུ་གསོད་པའི་ལོག་རྟོག་གི་ཐ་ཆད་དེ་ཉིད་འོངས་པ་ཡིན་ཏེ།
གཞན་དུ་ན་ལྟ་བ་ཡོངས་སུ་སོང་གིན་སྤྱོད་པ་མི་ཞིབ་ཏུ་འགྲོ་བའི་དོན་གང
ཡིན་སྨྲོས་ཤིག །གཞན་ཡང་དབུ་མ་ལུགས་ལ་རྩ་ལྟུང་བཅུ་དགུ་ཁས་ལེན་ཞིང་།
དེ་ཉིད་སྤྱོད་པ་ཡངས་པར་སྨྲ་བ་དང་། སེམས་ཙམ་ལུགས་ལ་རྩ་ལྟུང་བཞི་
ལས་མེད་པར་ཁས་ལེན་ཅིང་། དེ་ཉིད་སྤྱོད་པ་དོག་པར་སྨྲ་བ་ནི། ཁས་བླངས་
ཤིན་ཏུ་འགལ་བ་སྟེ། སྤང་བྱ་ཤིན་ཏུ་མང་བ་སྤང་དགོས་པ་ནི། སྤྱོད་པ་ཡངས་
པ་དང་། སྤང་བྱ་ཉུང་ངུ་ཙམ་ཞིག་སྤངས་པས་ཆོག་པ་ནི། སྤྱོད་པ་དོག་པའོ་
ཞེས་ཤེས་རིག་དང་ལྡན་པ་སུ་ཞིག་སྨྲ། གཞན་ཡང་བྱང་ས་ནས་གསུངས་པའི་
རྩ་ལྟུང་རྣམས་ཞི་བ་ལྷས་བཤད་པའི་ཆོ་གས་བྱང་སེམས་ཀྱི་སྡོམ་པ་བླངས་པ་་
ལ་རྩ་ལྟུང་དུ་མི་འགྱུར་ཞིང་། བསླབ་བཏུས་(༧༥ན)སུ་བཤད་པའི་རྩ་ལྟུང་
རྣམས་བྱང་ས་ནས་གསུངས་པའི་ཆོ་གས་བླངས་པའི་བྱང་སེམས་ཀྱི་སྡོམ་ལྡན་
ལ་རྩ་ལྟུང་དུ་མི་འགྱུར་བར་སྨྲ་ཞིང་། རྟེན་དེ་གཉིས་སུ་བྱང་སེམས་ཀྱི་སྡོམ་
ལྡན་མཚན་ཉིད་པ་དང་། གཞུང་གཉིས་པོ་དེས་རྩ་ལྟུང་དུ་བཤད་པ་ཐམས་
ཅད་རྩ་ལྟུང་མཚན་ཉིད་པར་སྨྲ་བ་ནི། ཧ་ཅང་རྣམ་པར་མ་བརྟགས་པ་སྟེ།
བྱང་ས་ནས་བཤད་པའི་ཆོ་ག་ལ་བརྟེན་ནས་བྱང་སེམས་ཀྱི་སྡོམ་པ་ཐོབ་ལ་མ་
པོ་121-་་་

མཁས་གྲུབ་དགེ་ལེགས་དཔལ་བཟང་གིས་མཛད།
ཉམས་པའི་ལས་དང་པོ་པ་ཆོས་ཅན། ཁྱོད་ཀྱིས་ཀུན་དཀྲིས་ཆེན་པོ་ཚང་
བའི་སྒོ་ནས་དཀོན་མཆོག་གསུམ་གྱི་དཀོར་ཕྲོགས་ན་ཁྱོད་ལ་བྱང་སེམས་ཀྱི་་་་
རྩ་ལྟུང་འབྱུང་བར་ཐལ། ཁྱོད་བྱང་སེམས་ཀྱི་སྡོམ་ལྡན་ཡིན་པ་གང་ཞིག་ཀུན་
དཀྲིས་ཆེན་པོ་ཚང་བའི་སྒོ་ནས་དཀོན་མཆོག་གསུམ་གྱི་དཀོར་འཕྲོག་པའི་་་་་་
ལྟུང་བ་ཡིན་ན་བྱང་སེམས་ཀྱི་རྩ་ལྟུང་ཡིན་དགོས་པའི་ཕྱིར། ཞེས་བརྗོད་ན་
ལན་ཅི་ཞིག་ཡོད། འདི་ནི་བྱང་སེམས་ཀྱི་སྡོམ་ལྡན་ཡིན་ཀྱང་བྱང་སེམས་ཀྱི་
སྡོམ་པ་རྩ་བ་ནས་གཅོད་པའི་ལྟུང་བ་དུ་མ་ཞིག་ལ་འཇུག་པ་མི་འགོག་པར
ཤིན་ཏུ་དོན་མ་ཡིན་པ་ཆེན་པོ་ལ་སྦྱོར་བའི་གཡང་ས་མི་བཟད་པའོ། །དེའི་
ཕྱིར་སློབ་དཔོན་ཞི་བ་ལྷས་ཀྱང་བསླབ་པ་ཀུན་ལས་བཏུས་པར། རྒྱལ་རིགས་
དང་ལས་དང་པོ་པ་ལ་དེ་དག་བྱང་སེམས་ཀྱི་སྡོམ་ལྡན་ཡིན་ནམ་མིན། ཡིན་
ན་ནི། རྒྱལ་རིགས་ལ་ལྔ་དང་ལས་དང་པོ་པ་ལ་བརྒྱད་སོ་སོར་ངེས་པ་མི་
འཐད་དོ། །སྡོམ་ལྡན་མིན་ན་ནི། དེ་དག་གི་ལྟུང་བ་འཆའ་བ་མི་རིགས་སོ། །
ཉེས་པ་དེ་དག་སྡོམ་ལྡན་གྱི་ཉེས་པར་ཡང་ཇི་ལྟར་འགྱུར་ཞེ་ན། ཞེས་དྲི་བ་
བཀོད་པའི་ལན་དུ། གང་ལ་(༧༥བ)འབྱུང་ཉེ་བ་དེ་དག་ལ་དེའི་ལྟུང་བ་རང་
མིང་ནས་སྨོས་ཏེ་བསྟན་པས་ཉེས་པ་དེ་དག་ལ་འཇིགས་པ་སྐྱེད་པའི་ཕྱིར་་་་་་
ཡིན་པས་ཐམས་ཅད་ལ་ལྟུང་བར་འགྱུར་བས་ཕན་ཚུན་དུ་སྤང་བར་བྱ། ཞེས་
གསུངས་པ་འདིས་ཀྱང་རིགས་པ་མཚུངས་པའི་ཚུལ་གྱིས་དོན་དེ་ཉིད་ལེགས་་
པར་བཀག་པ་ཡིན་ནོ། །གཞན་ཡང་རྗེ་བཙུན་འཇམ་དབྱངས་དང༌། རྗེ་
བཙུན་བྱམས་པ་དང་། འཕགས་པ་ཀླུ་སྒྲུབ་དང་། འཕགས་པ་ཐོགས་མེད་
དང་། ཞི་བ་ལྷ་དང་། ཇོ་བོ་རྗེ་རྣམས་རང་ལུགས་ཀྱི་ལྟ་བ་དབུ་མའི་ལྟ་བ་
མཐར་ཐུག་པར་ཁྱད་པར་མེད་པ་ལ། དབུ་སེམས་ཀྱི་ལྟ་བ་ཐ་དད་པའི་དབང་
གིས་དེ་དག་སྤྱོད་པ་ཡང་ཐ་དད་པར་ཇི་ལྟར་སྨྲ། བྱམས་པ་དང་ཐོགས་མེད་
ཀྱིས་གདུལ་བྱའི་ངོར་སེམས་ཙམ་གྱི་ལྟ་བ་སྟོན་པའི་གཞུང་མང་དུ་གསུངས་་་་
-12243-9,

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
པའི་ཕྱིར་རོ་སྙམ་ན། སྟོན་པ་ཤཱཀྱ་ཐུབ་པ་ཡང་ལྟ་བ་དོག་ཅིང་། དེའི་དབང་
གིས་སྤྱོད་པ་ཡང་དོག་པ་བྱམས་པ་ཐོགས་མེད་སོགས་དང་མཚུངས་པར་ཁས་
ལེན་རིགས་པར་འགྱུར་ཏེ། གདུལ་བྱའི་ངོར་སེམས་ཙམ་གྱི་ལྟ་བ་ཞལ་གྱིས་
བཞེས་པའི་མདོ་མང་དུ་གསུངས་པའི་ཕྱིར་རོ། །ཇོ་བོ་རྗེ་ལྟ་བ་དབུ་མ་འཛིན་
པ་དང་སྤྱོད་པ་དོག་པ་ཐོགས་མེད་སོགས་དང་མཚུངས་པར་ཁྱེད་རང་གིས་་་་
ཁས་བླངས་པའི་ཕྱིར། ལྟ་བ་ཡངས་ན་སྤྱོད་པ་ཡངས་པ་དང་། ལྟ་བ་དོག་
ན་སྤྱོད་པ་དོག་པས་ཁྱབ་པ་ལ་དངོས་ཀྱི་མ་ངེས་པ་རང་ཉིད་ཀྱིས་འཕངས་པ་
ཡིན་ནོ། །སྤྱོད་འཇུག་ལས། ཇི་ལྟར་སྔོན་གྱི་བདེ་གཤེགས་ཀྱིས། །ཞེས་སོགས་
གསུངས་པ་འདི་སྨོན་འཇུག་གཉི་ག་ཕྱོགས་གཅིག་ཏུ་ལེན་པའི་ཆོ་ག་ཡིན་ན།
ཚུལ་ཁྲིམས་ཀྱི་ནི་བསླབ་པ་དང༌། །ཞེས་སོགས་ཀྱི་སྒོ་ནས་རིགས་(༧༦ན) ལྔའི་
སྡོམ་གཟུང་གི་ཆོ་ག་གསུངས་པ་འདི་ཡང་སྔགས་དང་བྱང་སེམས་ཀྱི་སྡོམ་པ་་་
གཉིས་ཀ་དུས་གཅིག་ཏུ་ལེན་པའི་ཆོ་ག་ཡིན་པར་འགྱུར་རོ། །དེ་འདོད་ན་
པཎ་གྲུབ་ཚད་ལྡན་གྱིས་མཛད་པའི་དཀྱིལ་ཆོག་དུ་མ་ཞིག་ལས། རིགས་ལྔའི་
སྡོམ་གཟུང་དེ་ཉིད་ཀྱི་བར་མ་ཆད་ཀྱི་སྔ་རོལ་ཏུ། དཀོན་མཆོག་གསུམ་ལ་
བདག་སྐྱབས་མཆི། །ཞེས་སོགས་ཀྱིས་བྱང་སེམས་ཀྱི་སྡོམ་པ་གཟུང་བར་་་
གསུངས་པ་ཐམས་ཅད་མི་འཐད་པར་འགྱུར་རོ། ་།སློབ་དཔོན་ཐོགས་མེད་
ཉན་ཐོས་དང་བསྟུན་ནས། སྡོམ་པ་སླར་ཡང་བླང་བར་བྱ། །ཞེས་སོགས་
བཞེད་ལ། འཕགས་པ་ཀླུ་སྒྲུབ་ནམ་མཁའི་སྙིང་པོ་ལ་གསོལ་བ་གདབ་པ་
སོགས་མཛད་ཅེས་པ་ལུགས་གཉིས་ཀྱི་ཕྱིར་བཅོས་མི་འདྲ་བའི་ཁྱད་པར་དུ་་་་
སྨྲས་ནས། སླར་ཡང་དབུ་མ་ལུགས་ཀྱི་ཕྱིར་བཅོས་ཚུལ་འཆད་པ་ན་ཐུན་ཚོད་
འདས་ཏེ་རྩ་ལྟུང་བྱུང་ན་སྡོམ་པ་སླར་ཡང་བླང་བར་བྱ་ཞེས་སྨྲས་པ་དང་ཚིག་
དངོས་སུ་འགལ་བ་ཇི་ལྟར་མ་ཡིན། སྨོན་སེམས་རྐྱང་པ་ཆོ་གས་བླངས་པ་ལ་
བར་མ་དགེ་བ་ཙམ་ཡོད་ཀྱི་བྱང་སེམས་ཀྱི་སྡོམ་པ་མེད་པས་བྱང་སེམས་ཀྱི་་་་་
123-

མཁས་གྲུབ་དགེ་ལེགས་དཔལ་བཟང་གིས་མཛད།  ཿ
སྡོམ་པ་དང་འགལ་བའི་ལྟུང་བ་རྣམ་པར་བཞག་ཏུ་མེད་པའི་ཕྱིར། ལྟུང་བ
ལྟུང་མེད། ལྟུང་བའི་གཟུགས་བརྙན། ལྟུང་བ་མ་ཡིན་པའི་གཟུགས་བརྙན་
རྣམས་ཤེས་པར་བྱེད་པ་སྨོན་སེམས་རྐྱང་པའི་བསླབ་བྱར་འཆད་པའང་མི་་་་་
འཐད་དོ། །དབུ་མ་ལུགས་ཀྱི་བསླབ་བྱ་རྒྱས་པ་ལ་སློབ་ཚུལ་འཆད་པ་ན། སྤྱོད་
འཇུག །བསླབ་བཏུས། རིན་ཆེན་འཕྲེང་བ། མདོ་ཀུན་ལས་བཏུས། བྱང་ས།
སྡོམ་པ་ཉི་ཤུ་པ་(༧༦༠) སོགས་ནས་གསུངས་པའི་བྱང་སེམས་ཀྱི་ཐུན་མོང་མ་་
ཡིན་པའི་བསླབ་བྱ་ཐམས་ཅད་ལ་བསླབ་པར་བྱ་ཞེས་སྨྲས་པ་ནི། སྤྱོད་འཇུག་
བསླབ་བཏུས་སོགས་ནས་གསུངས་པའི་བསླབ་བྱ་ཐམས་ཅད་དབུ་མ་ལུགས་
དང་། བྱང་ས། སྡོམ་པ་ཉི་ཤུ་པ་སོགས་ནས་གསུངས་པའི་བསླབ་བྱ་ཐམས་
ཅད་སེམས་ཙམ་ལུགས་སུ་སོ་སོར་ངེས་ཤིང༌། དེ་དག་ཕན་ཚུན་བསྲེ་བར་མི་
བྱ་ཞེས་ཁས་བླངས་པ་དང་ཁས་བླངས་དངོས་སུ་འགལ་བ་ཇི་ལྟར་མ་ཡིན།
བསླབ་བྱ་ལ་སློབ་ཚུལ་འབྲིང་པོ་འཆད་པ་ན། སྨོན་པ་མི་འདོར། ལོག་ལྟ་མི་
བསྐྱེད། ནག་པོའི་ཆོས་བཞི་སྤོང་བ་ཙམ་ལ་བསླབས་པས་ཆོག་པར་སྨྲས་པས་
ནི། དབུ་མ་ལུགས་ཀྱི་རྩ་ལྟུང་བཅུ་དགུར་སྨྲས་པ་རྣམས་ཀྱི་ནང་ནས། ལོག་
པར་ལྟ་བ་འཛིན་པ་དང་། །ཞེས་པ་དང༌། བྱང་ཆུབ་སེམས་ནི་ཡོངས་འདོར་
དང་། །ཞེས་པ་གཉིས་མ་གཏོགས་ལྷག་མ་རྩ་ལྟུང་བཅུ་བདུན་པོ་དབུ་མ་
ལུགས་ཀྱི་སྡོམ་པ་བླངས་པས་ཀྱང་བསྲུང་མི་དགོས་པར་ཁས་བླངས་པ་ཡིན་་་་
ལ། བྱང་སེམས་ཀྱི་སྡོམ་ལྡན་ལས་དང་པོ་པས་འཇུག་སྡོམ་གྱི་བསླབ་བྱ་སྒོ་
གསུམ་གྱི་སྡིག་པ་ཅི་ནུས་ཀྱིས་སྤོང་བ་དང་། དགེ་བ་ལ་ཅི་ནུས་འབད་པ་ཙམ་
གྱིས་ཆོག་པར་སྨྲས་པས་ནི། བྱང་སེམས་ལས་དང་པོ་པའི་བྱང་སེམས་ཀྱི་སྡོམ་
པའི་བསླབ་བྱ་ལ་ཉན་ཐོས་པའི་སྐྱབས་འགྲོའི་བསླབ་བྱ་ལས་ཀྱང་ལྷག་པོ་་་་་་་
ཅིའང་མེད་པར། ཁས་བླངས་པ་ཡིན་པས་ཤིན་ཏུ་དོན་མ་ཡིན་པ་ཆེན་པོ་ལ་
སྦྱོར་བའི་སྒོར་གྱུར་པ་ཡིན་ཅིང་། ཚུལ་དེ་ལྟ་བུའི་བསླབ་བྱ་འདོམས་ཚུལ་བྱེད་
-124-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
པ་དག་གིས་ནི། སྡོམ་པ་(༧༧ན)ཐོབ་ནས། རྩ་ལྟུང་བསྲུང་དགོས་པའི་གོ་བ་
ཙམ་ཡང་སློབ་མའི་རྒྱུད་ལ་བསྐྱེད་ནུས་པར་མ་མཐོང་ངོ་། །སྨོན་སེམས་ཀྱི་
བསླབ་བྱ་ལ། སེམས་ཅན་རྣམས་ཀྱི་དོན་དུ་སངས་རྒྱས་ཐོབ་པར་བྱ་སྙམ་པའི་
བསམ་པ་རྐྱང་པས་ཆོག་པར་སྨྲས་པས་ནི། སྨོན་སེམས་ཀྱི་བསླབ་བྱ་སྨོན་
སེམས་ཉིད་ཡིན་གྱི་དེ་ལས་གཞན་པའི་བསླབ་བྱ་མི་དགོས་པར་སྨྲས་པ་ཡིན་་་
ནོ། །རྩ་ལྟུང་བསྐྱེད་པ་ཐུན་ཚོད་ལ་བལྟོས་དགོས་པར་འདོད་པ་ཤིན་ཏུ་མང་
བར་འདུག་པ་དག་གི་ལུགས་ལ། ཐུན་ཚོད་ཀྱང་ཉེ་བར་འཁོར་གྱིས་ཞུས་པ་
ལས། བྱང་སེམས་ལ་སྔ་དྲོ་ལྟུང་བ་བྱུང་ན་ཕྱེད་ལ་བྱང་ཆུབ་ཀྱི་སེམས་དང་མ་
བྲལ་བར་གནས་ན་དེའི་ཚུལ་ཁྲིམས་མཐའ་མེད་དོ། །དེ་བཞིན་དུ་ཕྱེད་ལ་བྱུང་
2.
ན་ཕྱི་དྲོ་དང་། ཕྱི་དྲོ་བྱུང་ན་སྲོད་ལ་དང་། སྲོད་ལ་བྱུང་ན་ནམ་གུང་དང་།
ནམ་གུང་ལ་བྱུང་ན་ཐོ་རངས་བྱང་ཆུབ་ཀྱི་སེམས་དང་མ་བྲལ་བར་གནས་ན་་
དེའི་ཚུལ་ཁྲིམས་མཐའ་མེད་དོ། །ཞེས་གསུངས་པས། ཐོ་རངས་བྱུང་ན་སྔ་
དྲོ་ལ་ཞེས་པ་ཡང་དོན་གྱིས་འཐོབ་པའི་ཕྱིར་ཉིན་ལན་གསུམ་མཚན་ལ་ཆ་
གསུམ་བྱས་པའི་ཉིན་ཞག་གི་དྲུག་ཆའོ་ཞེས་འདོད་དོ། །ཐུན་ཚོད་ཀྱི་རྣམ་
གཞག་དེ་ཉིད་མདོའི་དོན་གཏན་མ་ཡིན་ཏེ། མདོ་དེ་ཉིད་ལས་ཉེ་བར་འཁོར་
ཇི་ལྟར་ན་ཐེག་པ་ཆེན་པོ་ལ་ཡང་དག་པར་ཞུགས་པའི་བྱང་ཆུབ་སེམས་་
དཔའ་རྣམས་ཀྱི་བསླབ་པ་བཅོས་སུ་ཡོད་པ་ཡིན་ལ། ཉན་ཐོས་ཀྱི་ཐེག་པ་པ་
རྣམས་ཀྱི་བསླབ་པ་བཅོས་སུ་མེད་པ་ཡིན་ཞེ་ན། ཉེ་བར་འཁོར་འདི་ལ་ཐེག
པ་ཆེན་པོ་ལ་ཡང་དག་པར་ཞུགས་པའི་བྱང་ཆུབ་སེམས་དཔའ་ནི། གལ་ཏེ་སྔ་
(༧༧བ)དྲོའི་དུས་ཀྱི་ཚེ་ཉེས་པ་བྱུང་ལ་གུང་ཚིགས་ཀྱི་དུས་ཀྱི་ཚེ་ཐམས་ཅད་
མཁྱེན་པ་ཉིད་ཀྱི་སེམས་དང་མ་བྲལ་བར་གནས་པར་བྱེད་ན་ཐེག་པ་ཆེན་པོ་་
ལ་ཡང་དག་པར་ཞུགས་པའི་བྱང་ཆུབ་སེམས་དཔའི་ཚུལ་ཁྲིམས་ཀྱི་ཕུང་པོ་་་་་
ཡོངས་སུ་མ་གཏུགས་པ་ཁོ་ན་ཡིན་ནོ། །ཞེས་དང་། དེ་བཞིན་དུ་གུང་ཚིགས་
-125-

མཁས་གྲུབ་དགེ་ལེགས་དཔལ་བཟང་གིས་མཛད།
དང་ཕྱི་དྲོ། ཕྱི་དྲོ་དང་མཚན་མོའི་ཐུན་དང་པོ། ཐུན་དང་པོ་དང་མཚན་མོའི་
གུང་ཐུན། གུང་ཐུན་དང་ཐ་མ་གཉིས་ལ་ཡང་དེ་ལྟར་གསུངས་པའི་མཐར།
ཉེ་བར་འཁོར་དེ་ལྟར་ན་ཐེག་པ་ཆེན་པོ་ལ་ཡང་དག་པར་ཞུགས་པའི་བྱང་་་་་
ཆུབ་སེམས་དཔའ་རྣམས་ཀྱི་བསླབ་པ་ནི། བཅོས་སུ་ཡོད་པ་ཡིན་ཏེ། དེ་ལ་ནི།
བྱང་ཆུབ་སེམས་དཔའ་འགྱོད་པའི་ཀུན་ནས་ལྡང་བ་ཧ་ཅང་བསྐྱེད་པར་མི་་་་
བྱ་ཞིང་ཧ་ཅང་ཡིད་ལ་གཅགས་པར་ཡང་མི་བྱའོ། །ཉེ་བར་འཁོར་དེ་ལ་ཉན་
ཐོས་ཀྱི་ཐེག་པ་པ་ཡང་དང་ཡང་དུ་ཉེས་པ་བྱུང་ན་ནི། ཉན་ཐོས་ཀྱི་ཐེག་པ་
པའི་ཚུལ་ཁྲིམས་ཀྱི་ཕུང་པོ་ཉམས་པ་དང་རབ་ཏུ་ཉམས་པ་དང་ཡོངས་སུ་་་་་་་
གཏུགས་པ་ཡིན་པར་རིག་པར་བྱའོ། །དེ་ཅིའི་ཕྱིར་ཞེ་ན། ཉན་ཐོས་ཀྱི་ཐེག་པ་
པས་ནི། ཉོན་མོངས་པ་ཐམས་ཅད་སྤང་བའི་ཕྱིར་མགོ་དང་གོས་ལ་མེ་འབར་
བ་ལྟར་བྱ་དགོས་པའི་ཕྱིར་ཏེ། དེ་ལྟར་ན་ཉན་ཐོས་ཀྱི་ཐེག་པ་པ་ལྷག་པའི་
བསམ་པས་ཡོངས་སུ་མྱ་ངན་ལས་འདའ་བར་འདོད་པ་རྣམས་ཀྱི་བསླབ་པ་་་་
ནི། བཅོས་སུ་མེད་པ་ཡིན་ནོ་ཞེས་གསུངས་ཤིང༌། སྔ་དྲོ་ལྟུང་བ་བྱུང་ན་
ཞེས་པའི་ལྟུང་བ་དེ་ནི་རྩ་ལྟུང་ཡིན་ཏེ། ཐེག་ཆེན་དང་ཉན་ཐོས་ཀྱི་བསླབ་པ་
གཉིས་ཕྱིར་བཅོས་སུ་ཡོད་མེད་ཀྱི་ཁྱད་པར་ཞུས་པའི་ལན་དུ་བྱང་སེམས་ཀྱི་་་
བསླབ་པ་ཕྱིར་བཅོས་སུ་ཡོད་(༧༨ན)པ་དང་ཉན་ཐོས་ཀྱི་ཐེག་པ་པ་ལ་ལྟུང་་་་་
བ་དེ་བྱུང་ན་སླར་བཅོས་སུ་མེད་པའི་ཁྱད་པར་ཕྱེ་ནས་གསུངས་པའི་ཕྱིར་ཏེ།
རྩ་a༡ལྟུང་ལས་གཞན་པའི་ལྟུང་བ་ཕྱིར་བཅོས་སུ་རུང་བ་ནི། ཉན་ཐོས་ལ་ཡང་
i
ཡོད་པས་བྱང་སེམས་ཀྱི་ཁྱད་ཆོས་མ་ཡིན་པའི་ཕྱིར་རོ། །ཁྱེད་ལྟར་ན་སྔ་དྲོའི་
ཐུན་ཚོད་ཀྱི་དུས་ན་རྩ་ལྟུང་མ་བྱུང་ཞིང༌། ཐུན་ཚོད་དེ་ལས་འདས་པ་ན་རྩ་
ལྟུང་བྱུང་ན་ཞེས་སོགས་སུ་གསུང་དགོས་པ་ལ་མདོ་དེས་སྔ་དྲོའི་དུས་ན་ལྟུང་་
བ་བྱུང་ན་ཞེས་སོགས་ཀྱི་སྒོ་ནས་ཐུན་དྲུག་སོ་སོའི་ནང་ལྟུང་བ་བྱུང་བ་ལ་་་་་
དངོས་སུ་གསུངས་ཤིང་། ཁྱེད་ལྟར་ན་ཐུན་དེ་དང་དེ་མ་འདས་པར་གཉེན་
-126-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
པོས་སླེབས་དགོས་ཤིང་མདོ་དེ་ཉིད་ལས་སྔ་དྲོ་ལྟུང་བ་བྱུང་ན་གུང་ཚིགས་
ལ་ཞེས་གསུངས་ལ། སྔ་དྲོ་དང་གུང་ཚིགས་གཉིས་ཐུན་ཚོད་སོ་སོ་བར་ཁྱེད་
རང་ཡང་འདོད་པའི་ཕྱིར་དང་། མདོ་ལས། ཐམས་ཅད་མཁྱེན་པ་ཉིད་ཀྱི་
སེམས་དང་མ་བྲལ་བར་གནས་པར་བྱེད་ན། ཞེས་སྨོན་སེམས་དང་མ་བྲལ་བ་
ཞེས་གསུངས་ལ། སྔ་དྲོ་དང་གུང་ཚིགས་གཉིས་ཐུན་ཚོད་སོ་སོ་བར་ཁྱེད་རང་
ཡང་འདོད་པའི་ཕྱིར་དང་། མདོ་ལས། ཐམས་ཅད་མཁྱེན་པ་ཉིད་ཀྱི་སེམས་
དང་མ་བྲལ་བར་གནས་པར་བྱེད་ན། ཞེས་སྨོན་སེམས་དང་མ་བྲལ་བ་ལ་
གསུངས་པས་ཁྱེད་ཐུན་ཚོད་ཀྱི་ནང་དུ་གཉེན་པོས་སླེབས་པར་འདོད་པ་དང་
དོན་གཅིག་ཏུ་འོང་དོན་མེད་པའི་ཕྱིར་ཐུན་ཚོད་ལ་བལྟོས་པ་མེད་དེ་ཉིད་ཀྱི་་
དོན་མ་ཡིན་པ་ཞེས་གསལ་ལོལོ། །འོ་ན་རྩ་ལྟུང་བྱུང་ཡང་ཚུལ་ཁྲིམས་ཀྱི་ཕུང་པོ་
ཡོངས་སུ་མ་གཏུགས་པ་ཁོ་ན་ཡིན་ནོ། །ཞེས་གསུངས་པ་ཇི་ལྟར་འཐད་ཅེ་ན།
སྐྱོན་མེད་དེ་མདོ་འདི་ཉིད་བསླབ་བཏུས་སུ་དྲངས་པའི་འགྱུར་ལས། ཚུལ་
ཁྲིམས་ཀྱི་ཕུང་པོ་མཐའ་མེད་དོ། །ཞེས་འབྱུང་བ་ལྟར་ཡིན་ཏེ། དཔེར་ན་ནི།
བྱང་སེམས་ཀྱི་རྒྱུད་ཀྱི་ཚུལ་ཁྲིམས་དེ་རྩ་ལྟུང་(༧༨བ)བྱུང་ནས་ཕྱིར་བླང་དུ་་་་་
མེད་ན་དེའི་མཐའ་དེ་ཙམ་དུ་ཟད་པས་མཐའ་ཡོད་ན་ཡང་སླར་བླང་དུ་ཡོད་་
པས་སླར་རྒྱུད་ལ་སྐྱེ་མི་རུང་དུ་སོང་བའི་སྒོ་ནས་ཟད་པའི་མཐའ་མེད་ཅེས་་་་་
པའི་དོན་ཡིན་པའི་ཕྱིར་རོ། །འོ་ན་ལམ་སྒྲོན་འགྲེལ་པར། ཐུན་ཚིགས་དྲུག་པོ་
དུམ་བུ་བཅོ་བརྒྱད་འགྱུར། །སྔ་དྲོའི་ཐུན་ལ་དུམ་བུ་གསུམ་ཡོད་པའི། །དུམ་བུ་
དང་པོ་དུམ་བུ་བར་མ་ལ། །ཉེས་པ་བྱུང་བ་དུམ་བུ་ཐ་མ་དེར། །བྱང་ཆུབ་
སེམས་བརྗེད་བྱང་ཆུབ་སེམས་དཔའ་ཉམས། །ཕྱི་མ་ལྔ་ཡང་དེ་བཞིན་བསྒྲེ་
བར་བྱ། །ཞེས་གསུངས་པ་ཇི་ལྟར་དྲང་ཞེ་ན། དེ་ནི་ལུང་དེའི་འཕྲོ་ཉིད་ནས། །
དུམ་བུ་དང་པོར་ལེགས་པར་གསོ་བྱེད་པ། །སྐྱེས་བུ་རབ་ཡིན་འབྲིང་ན་གཉིས་
ལས་སོ། །དུམ་བུ་ཐ་མར་གསོ་བ་ཐ་མ་སྟེ། །ཞེས་གསུངས་ཤིང་དེར་མ་ཟད་
127-unkki

མཁས་གྲུབ་དགེ་ལེགས་དཔལ་བཟང་གིས་མཛད།
སྐྱེས་བུ་རབ་ཀྱི་རབ་ནི། སྐད་ཅིག་དང་པོ་དང་། རབ་ཀྱི་འབྲིང་ནི། གཉིས་པ་
དང་། རབ་ཀྱི་ཐ་མ་ནི། སྐད་ཅིག་གསུམ་པར་གསོ་བས་དགུ་དྲུག་ང་བཞིར་
ཡང་གསུངས་ཏེ། འདི་དག་ནི། གང་ཟག་རབ་འབྲིང་ཐ་མའི་ལྟུང་བ་ཕྱིར་
འཆོས་ཚུལ་གྱི་ཁྱད་པར་སྟོན་པ་ཡིན་གྱི། ཕམ་པར་འགྱུར་བ་ཐུན་ཚོད་ལ་
བལྟོས་པར་སྟོན་པ་མ་ཡིན་ནོ། །འོ་ན་ཉེ་བར་འཁོར་གྱིས་ཞུས་པའི་མདོ་ལས་
སྔ་དྲོ་ལྟུང་བ་བྱུང་ལ་ཞེས་སོགས་གསུངས་པའི་ལྟུང་བ་དེ་བྱང་སེམས་དང་སོ་་
ཐར་གང་གི་རྩ་ལྟུང་ཡིན་ཞེ་ན། འདི་ནི ངེས་པར་སོ་སོ་ཐར་པའི་རྩ་ལྟུང་
ཡིན་ཏེ། མདོ་དེ་ཉིད་ལས་སླར་ཡང་བླང་དུ་རུང་བ་ལ་སྨོན་སེམས་དང་མ་
བྲལ་བ་ཁྱད་ཆོས་སུ་དགོས་པར་གསུངས་ཤིང༌། སྨོན་སེམས་བཏང་བ་ལ་ཡང་
ཚེ་དེ་ལ་བྱང་སེམས་ཀྱི་སྡོམ་པ་སླར་བླངས་ན་སྐྱེ་བ་དུ་མ་ཞིག་ཡོད་པའི་ཕྱིར་་་
དང་། (༧༩ན)མདོ་དེའི་གོང་དུ་ཉེ་བར་འཁོར་གྱིས། ཉན་ཐོས་ཀྱི་ཐེག་པ་པ་
རྣམས་ཀྱི་སོ་སོ་ཐར་པའི་སྡོམ་པ་ནི། ཇི་ལྟར་བརྗོད་པར་བགྱི། རང་སངས་
རྒྱས་ཀྱི་སོ་སོ་ཐར་པའི་སྡོམ་པ་ནི། ཇི་ལྟར་བརྗོད་པར་བགྱི། ཐེག་པ་ཆེན་
པོ་ལ་ཡང་དག་པར་ཞུགས་པའི་བྱང་ཆུབ་སེམས་དཔའ་རྣམས་ཀྱི་སོ་སོ་ཐར་་་
པའི་སྡོམ་པ་ནི། ཇི་ལྟར་བརྗོད་པར་བགྱི། ཞེས་རྟེན་གྱི་གང་ཟག་ཉན་རང་
བྱང་སེམས་གསུམ་གྱི་རྒྱུད་ལ་ཡོད་པའི་སོ་ཐར་གྱི་སྡོམ་པའི་ཁྱད་པར་ཞུས་་་
པའི་ལན་དུ། བྱང་སེམས་ཀྱི་བསླབ་པ་བཅོས་སུ་ཡོད་པ་དང་ཉན་ཐོས་ཀྱི་
བསླབ་པ་བཅོས་སུ་མེད་པར་སྨྲོས་ཤིག །ཅེས་བྱང་སེམས་ཀྱི་རྒྱུད་ཀྱི་སོ་ཐར་
གྱི་སྡོམ་པ་སླར་བཅོས་སུ་ཡོད་པ་དང་ཉན་ཐོས་ཀྱི་རྒྱུད་ཀྱི་སོ་ཐར་གྱི་སྡོམ་པ་་་
སླར་བཅོས་སུ་མེད་པར་གསུངས་པ་དེ་ཉིད་ཀྱི་རྒྱུ་མཚན་རྒྱས་པར་འཆད་པ་་་
གོང་དུ་དྲངས་པའི་མདོ་དེ་ཉིད་ཡིན་པའི་ཕྱིར་རོ། །དེ་ཡང་དགེ་སློང་བྱང་
ཆུབ་སེམས་དཔའ་ལྟ་བུ་ཞིག་གིས་དགེ་སློང་གི་སྡོམ་པའི་རྩ་ལྟུང་ལ་འཇུག་པ་་
ནི་སྦྱོར་བའི་སྔ་རོལ་ནས་བརྩམས་ཏེ་མཇུག་རྫོགས་པའི་དེ་མ་ཐག་ཡན་ཆད་་་
-128-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དུ་སྨོན་སེམས་ཐོབ་ལ་མ་ཉམས་པའི་སྒོ་ནས་མ་བྲལ་བར་ཡོད་ན་རྩ་ལྟུང་བྱུང་
ཡང་སེམས་དེའི་མཐུས་ལྟུང་བ་དེ་ཉིད་ཚེ་དེ་ལ་དགེ་སློང་གི་སྡོམ་པ་སྐྱེ་བ
གེགས་བྱེད་པའི་སྟོབས་དང་མི་ལྡན་པའི་ནུས་ཆུང་དུ་སྐྱེས་ཏེ། དེའི་ཕྱིར་ཚེ་དེ་
ལ་དགེ་སློང་གི་སྡོམ་པ་སླར་ཡང་བླངས་ན་སྐྱེ་ཞིང་བཅོས་སུ་རུང་བ་ཡིན་ལ།
རྟེན་གྱི་གང་ཟག་བྱང་སེམས་མ་ཡིན་པ་ལ་ནི། རྩ་ལྟུང་ལ་འཇུག་པའི་སྦྱོར
( ༧༩བ)དངོས་རྗེས་ཀྱི་གནས་སྐབས་ན་རྩ་ལྟུང་དེ་ཉིད་ནུས་ཆུང་དུ་བྱེད་པའི་་
གཉེན་པོ་སྟོབས་ལྡན་དེ་ལྟ་བུ་མེད་པའི་ཕྱིར་རྩ་ལྟུང་དེ་ཉིད་ཚེ་དེ་ལ་སླར་སོ་་
ཐར་ཀྱི་སྡོམ་པ་རྒྱུད་ལ་སྐྱེ་བའི་གེགས་བྱེད་སྟོབས་ལྡན་དུ་སྐྱེས་ནས་བཅོས་སུ་་
མི་རུང་བར་བྱེད་པ་ཡིན་ནོ། །སྔ་དྲོ་ཞེས་པ་ནི། སྐྱ་རེངས་ཤར་ནས་གུང་
ཚིགས་ལ་མ་སླེབས་པའི་བར་སྤྱི་ལ་བྱེད་པས། གུང་ཚིགས་ལ་ཞེས་པ་ནི། ལྟུང་
བ་བྱུང་བའི་དེ་མ་ཐག་གི་མཚོན་བྱེད་དེ། རྩ་ལྟུང་བྱུང་བའི་དེ་མ་ཐག་ཡན་
ཆད་ལ་སྨོན་སེམས་མ་ཉམས་པར་ཡོད་ན་ཞེས་བྱ་བའི་དོན་ཏོ། །རྒྱུ་མཚན་
འདི་དག་གི་ཕྱིར་རྒྱལ་སྲས་ཞི་བ་ལྷས་ཀྱང་བསླབ་བཏུས་སུ་མདོ་དེ་དག་བྱང་་
ཆུབ་ཀྱི་སེམས་ཀྱི་མཐུས་སྡིག་ལྟུང་འདག་པའི་ཤེས་བྱེད་དུ་དྲངས་ལ། ཐབས་
ལ་མཁས་པའི་མདོ་ལས་ཀྱང་། རིགས་ཀྱི་བུ་འདི་ལ་བྱང་ཆུབ་སེམས་དཔའ་
ཐབས་ལ་མཁས་པས་ཅི་སྟེ་བརྒྱ་ལ་ལ་ལ་ཞིག་ཏུ་སྡིག་པའི་གྲོགས་པོའི་དབང་་
གིས་ཉེས་པ་བྱུང་ན་དེ་འདི་ལྟར་སློབ་བོ། །གལ་ཏེ་བདག་གིས་ཕུང་པོ་འདི་
དག་གིས་ཡོངས་སུ་མྱ་ངན་ལས་འདའ་བར་བྱ་ན་ནི། བདག་གིས་སེམས་
ཡོངས་སུ་གདུང་བ་དང་ལྡན་པར་ཡང་འགྱུར་གྱིས། འདི་ལྟར་བདག་གིས་
སེམས་ཅན་ཡོངས་སུ་སྨིན་པར་བྱ་བའི་ཕྱིར་ཕྱི་མའི་མཐའི་མུར་འཁོར་བ་ན་་་
གནས་པ་དེ་ལྟ་བུའི་གོ་ཆ་བགོས་ལ། བདག་གི་སེམས་ལ་གདུང་བ་ནི། མི་བྱ་
ཡི། ཇི་ལྟ་ཇི་ལྟར་འཁོར་བར་འགྱུར་བ་དེ་ལྟ་དེ་ལྟར་སེམས་ཅན་ཡོངས་སུ་
སྨིན་པར་བྱེད་དོ། །ལྟུང་བ་འདི་ཡང་ཆོས་བཞིན་དུ་གསོ་བར་བྱའོ། །ཕྱིས་ཉེས་
-129-

མཁས་གྲུབ་དགེ་ལེགས་དཔལ་བཟང་གིས་མཛད།
པ་མི་བྱའོ་སྙམ་དུ་སེམས་སོ། །རིགས་ཀྱི་བུ་ཡོངས་སུ་བརྟག་པ་བཟུངས་ན་
གལ་(༨༠ན)ཏེ་རབ་ཏུ་བྱུང་བའི་བྱང་ཆུབ་སེམས་དཔའ་རྩ་བའི་ལྟུང་བ་བཞི་་
པོ་ཐམས་ཅད་ཞིག་པར་གྱུར་ཀྱང་ཐབས་ལ་མཁས་པ་འདིས་སེལ་བར་བྱེད་་་་་
པ་ལྟ་ན་བྱང་ཆུབ་སེམས་དཔའ་ལ་ལྟུང་བར་མི་འགྱུར་བར་ང་སྨྲའོ། །ཞེས་
གསལ་བར་གསུངས་ཤིང་མདོ་གཉིས་ཀ་ནས་བྱང་སེམས་ཀྱི་རྒྱུད་ཀྱི་སོ་ཐར་
ཁོ་ན་ལ་གསུངས་པས། སླར་དགེ་སློང་གི་རྟེན་ལ་རྩ་ལྟུང་བྱུང་ནས་ཕྱིས་བྱང་
སེམས་སུ་གྱུར་པ་ན་དགེ་སློང་གི་སྡོམ་པ་བསྐྱར་ནས་བླངས་ཀྱང་སྐྱེ་བ་མ་ཡིན་
ནོ། །ཐབས་ལ་མཁས་པའི་མདོ་འདི་ཉིད་ལ་འཁྲུལ་ནས་ཁ་ཅིག་ཐེག་ཆེན་
གྱི་ལུགས་ལ་དགེ་སློང་སོ་ཐར་གྱི་ཕམ་པ་བྱུང་བ་སླར་བསྐྱར་བས་སྔོན་བཞིན་་
དགེ་སློང་གི་སྡོམ་པ་རྣམ་པར་དག་པ་སྐྱེའོ་ཞེས་སྨྲ་བ་ནི། ཐེག་ཆེན་གྱི་ལུགས་
ཀྱི་སོ་ཐར་དང་ཐེག་ཆེན་པའི་རྒྱུད་ཀྱི་སོ་ཐར་གཉིས་མ་ཕྱེད་པར་ཐེག་ཆེན་་་་་
པའི་གྲུབ་མཐའ་དང་ཐེག་ཆེན་པའི་གང་ཟག་གཅིག་ཏུ་འཁྲུལ་པའི་ནོར་བ་་་་
ཆེན་པོ་སྟེ་འདི་འདྲ་ཤིན་ཏུ་མང་ངོ་། །ཉེ་བར་འཁོར་གྱིས་ཞུས་པའི་མདོའི་
དོན་ནི། ཇི་སྐད་བཤད་པ་དེ་ལྟར་ཡིན་པའི་ཕྱིར་བྱང་སེམས་ཀྱི་རྩ་ལྟུང་བསྐྱེད་
པ་ཐུན་ཚོད་ལ་ལྟོས་པའི་ཤེས་བྱེད་དུ་འདྲེན་པ་ལ་འབྲེལ་གང་ཡང་ཡོད་པ་མ་
ཡིན་ནོ། །དགེ་བ་ལ་ཅི་ནུས་ཀྱིས་བསླབ་པར་བྱ་བ་ཉིད་བྱང་སེམས་ཀྱི་སྡོམ་
པའི་བསླབ་བྱ་མདོར་བསྡུས་པར་སྨྲ་བ་ནི་བསླབ་བཏུས་ལས། དེ་བས་ན་གང་
གི་མཐུ་དང་སྦྱར་ཏེ་དགེ་བའི་རྩ་བ་གཅིག་ཙམ་ཡང་ཡང་དག་པར་བླངས་ཏེ་་
བསྲུང་བར་བྱ། ཞེས་གསུངས་ནས་དེའི་ཤེས་བྱེད་དུ་སའི་སྙིང་པོའི་མདོ་དང་།
སྨན་གྱི་བླ་བཻ་ཌཱུརྱ་འོད་ཀྱི་རྒྱལ་པོའི་མདོ་དྲངས་པ་ལ་འཁྲུལ་(༨༠བ)བར་སྣང་
ནའང་། དེ་དག་གི་དོན་ནི། སྨོན་སེམས་བསྐྱེད་པ་དེས་བྱང་སེམས་ཀྱི་
བསླབ་བྱ་མཐའ་དག་ལ་ད་ལྟ་ནས་སློབ་པར་ནུས་མི་ནུས་རང་གི་བློའི་མཐུ་ལ་
བརྟགས་ནས། གལ་ཏེ་མི་ནུས་ན་ཐོག་མར་དགེ་བའི་རྩ་བ་གཅིག་ཙམ་ཡང་
-130-་་་

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དག་པར་བསྲུང་བ་ནས་བཟུངས་ཏེ་གོང་ནས་གོང་དུ་སྤེལ་ཞིང་རིམ་གྱིས་བློ་
སྦྱོངས་ནས། མཐར་བསླབ་བྱ་མཐའ་དག་ལ་སློབ་ནུས་པར་གྱུར་པ་ན་དེ་ནས་
བྱང་སེམས་ཀྱི་སྡོམ་པ་བླངས་ཏེ་བསླབ་བྱ་མཐའ་དག་ལ་བསླབ་པར་བྱའི། དེ་
ལྟ་མ་ཡིན་པར་བསླབ་བྱ་མཐའ་དག་ལ་སློབ་ནུས་པའི་བློའི་མཐུ་མེད་པ་ནས་་
བྱང་སེམས་ཀྱི་སྡོམ་པ་བླངས་ཏེ་ཚུལ་བཞིན་དུ་མ་བསྲུངས་ན་སངས་རྒྱས་་་་་་་
སྲས་བཅས་དང་ལྷ་དང་བཅས་པའི་འཇིག་རྟེན་བསླུས་པར་འགྱུར་བ་ལ་་
སོགས་པའི་ཉེས་དམིགས་དཔག་ཏུ་མེད་པ་དག་འབྱུང་བས་དེ་ལྟར་བྱར་མི་་་་
རུང་ངོ་ཞེས་སྟོན་པ་ཡིན་པར་གོང་དུ་དྲངས་པའི་ལུང་དེ་ཉིད་ཀྱི་གོང་འོག་གི་
བསླབ་བཏུས་ཀྱི་ཚིག་རྣམས་དང་སྨན་བླའི་མདོ་དེ་ཉིད་ལས་ཤིན་ཏུ་གསལ་་་་
བའི་ཕྱིར། ཉེས་དམིགས་དེ་དག་ཆེད་དུ་གཉེར་ནས་འབྱུང་བར་བྱ་བའི་དོན་
དུ་ལྡོག་སྟེ་མ་སྨྲ་ཞིག །ཡང་བོད་སྔ་ཕྱི་མང་པོ་ཞིག་རང་དོན་ཡིད་བྱེད་ཀྱི་
བསམ་པ་མ་ལོག་ན་བྱང་སེམས་ཀྱི་སྡོམ་པ་མི་སྐྱེ་ལ། བྱང་སེམས་ཀྱི་སྡོམ་ལྡན་
ལ་བསམ་པ་དེ་སྐྱེས་ན་བྱང་སེམས་ཀྱི་སྡོམ་པ་གཏོང་བའི་ཕྱིར་སོ་ཐར་གྱི་སྡོམ་
པ་ནི། བྱང་སེམས་ཀྱི་སྡོམ་པ་མ་སྐྱེས་པ་སྐྱེ་བའི་གེགས་ཀྱང་ཡིན་ལ། སྐྱེས་ཟིན།
གནས་པའི་གེགས་ཀྱང་ཡིན་ནོ། །ཞེས་ཟེར་བ་ནི། སོ་སོ་ཐར་པའི་སྡོམ་པ་དང་
ཐེག་དམན་གྱི་བསམ་པ་གཉིས་མ་ཕྱེད་པའི་འཁྲུལ་པ་སྟེ། ལུས་ངག་གི་ཉེས་
སྤྱོད་འཁོར་དང་(༨༡ན)བཅས་པ་སྤོང་བའི་སེམས་པར་རང་དོན་ཡིད་བྱེད་
དང་དོན་གཅིག་ཏུ་སྨྲ་བ་ནི། ཆེས་ཆེར་བླུན་པ་ཡིན་ཞིང་། དགེ་སློང་གི་
སྡོམ་པ་ནི། སྔགས་ཀྱི་སྡོམ་པའི་ཡང་རྟེན་མཆོག་ཏུ་གྱུར་པ་ཡིན་པར་གོང་དུ་
བསྒྲུབས་ཟིན་ལ། སྡོམ་པ་གོང་མ་ལ་གནས་པར་རློམ་ནས་འོག་མ་འདོར་བར་
བྱེད་པ་ནི། རྒྱལ་བའི་བསྟན་པའི་རྩ་བ་གཅོད་པར་བྱེད་པ་གསུང་རབ་ཀྱི་
གནད་ཕྱོགས་མཐོང་ཙམ་ཡང་མེད་པའི་ལོག་ཆོས་ཤིན་ཏུ་ཆེ་བ་ཡིན་ཏེ། འདི་
ལྟ་བུའི་ལོག་རྟོག་འབྱུང་བ་བཟློག་པའི་ཕྱིར་དུ་འཕགས་པ་སྡོམ་པ་གསུམ་་་་
-131-

མཁས་གྲུབ་དགེ་ལེགས་དཔལ་བཟང་གིས་མཛད།
བསྟན་པའི་མདོ་ལས། དེས་ཇི་སྐད་དུ་བསྟན་པའི་སོ་སོ་ཐར་པ་དང་མཐུན་
པར་བྱའོ། །འོད་སྲུངས་གང་དག་སོ་སོ་ཐར་པ་དང་མི་མཐུན་པར་བྱ་བར་
སེམས་པ་དེ་དག་ནི། སངས་རྒྱས་ཀྱི་སྟོབས་དང་མི་འཇིགས་པ་དང་མི་མཐུན་
པར་བྱ་བར་སེམས་པའོ། །གང་དག་སངས་རྒྱས་ཀྱི་སྟོབས་དང་མི་འཇིགས་པ་
དང་མི་མཐུན་པར་བྱ་བར་སེམས་པ་དེ་དག་ནི། འདས་པ་དང་མ་བྱོན་པ་
དང་ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱི་བྱང་ཆུབ་དང་
མི་མཐུན་པར་བྱ་བར་སེམས་པ་སྟེ། དེའི་རྣམ་པར་སྨིན་པས་ནི། སྟོང་གསུམ་
གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་ཇི་སྙེད་པས་སེམས་་་་་
ཅན་དམྱལ་བའི་སྡུག་བསྔལ་གྱི་ཚོར་བ་མྱོང་བའི་ཚོར་བ་དག་དེའི་ཚོར་བ་་་་་་
དེའི་བརྒྱའི་ཆར་ཡང་ཉེ་བར་མི་འགྲོ། སྟོང་དང་བརྒྱ་སྟོང་དང་བྱེ་བ་བརྒྱ་སྟོང་
དང་གྲངས་དང་ཆ་དང་བགྲང་བ་དང་དཔེ་དང་རྒྱུར་ཡང་མི་ཕོད་དོ། །སྡུག་
བསྔལ་དང་ཡིད་མི་བདེ་བ་འདི་ལྟ་བུ་འདི་དག་ཡོངས་སུ་སྤང་བར་འདོད་
པའི་དགེ་སློང་དེ་དག་གིས་སྤྱོད་པ་(༨༡༠)འདི་ལྟ་བུ་དེ་དག་དཔག་ཚད་སྟོང་
པས་ཀྱང་རིང་དུ་ཡོངས་སུ་སྤང་བར་བྱ་སྟེ། བཟླས་པའི་སྒྲ་ཡང་ཡོངས་སུ་སྤང་
བར་བྱ་ན་བལྟ་བ་དང་ཉན་པ་ལ་ལྟ་ཅི་སྨོས་ཏེ་དེ་དག་ཡོངས་སུ་སྤང་བར་་
བྱའོ། །ཞེས་དང་དཔུང་བཟང་གིས་ཞུས་པའི་རྒྱུད་ལས་ཀྱང་། ཇི་ལྟར་ལོ་ཐོག་
ཐམས་ཅད་ས་ལ་ནི། །བརྟེན་ནས་སྐྱོན་མེད་པར་ནི་སྐྱེ་བ་ལྟར། །དེ་བཞིན་
ཚུལ་ཁྲིམས་བརྟེན་ནས་ཆོས་དཀར་མཆོག །སྙིང་རྗེའི་ཆུས་བརླན་པས་ནི་རྣམ་
པ་སྐྱེ། །རྒྱལ་བ་ངས་གསུངས་སོ་སོ་ཐར་པ་ཡི། །ཚུལ་ཁྲིམས་རྣམ་དག་འདུལ་
བ་མ་ལུས་ལ། །སྔགས་པ་ཁྱིམ་པས་རྟགས་དང་ཆོ་ག་སྤང༌། །ལྷག་མ་རྣམས་ནི་
ཉམས་སུ་བླང་བར་བྱ། །ཞེས་གསུངས་སོ། །འདིས་ནི་རབ་བྱུང་གི་རྟགས་
དང་ལས་ཀྱི་ཆོ་ག་དང་ཐུན་མོང་མ་ཡིན་པའི་བཅས་པ་རྣམས་མ་གཏོགས་པ་་
འདུལ་བ་ནས་བཤད་པའི་བླང་དོར་རྣམས་སྔགས་པ་ཁྱིམ་པས་ཀྱང་ཉམས་སུ་
-132-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
བླང་དགོས་པར་གསུངས་ན། སྔགས་པ་རབ་བྱུང་དང་བྱང་ཆུབ་སེམས་དཔའི་
སྡོམ་ལྡན་གྱིས་ལྟ་ཅི་སྨོས། ལོག་པར་རྟོག་པའི་ཐ་ཆད་འདི་ནི། ཁ་ཆེའི་བདེ་
བར་གཤེགས་པ་རྣམས་ཀྱི་གཙུག་གི་ནོར་བུ་མཁས་པ་ཆེན་པོ་ཛྙ་ན་ཤྲཱི་མི་ཏྲས་
ཀྱང་ནན་ཏན་དུ་མས་བཀག་སྟེ། ཇི་སྐད་དུ། ཚུལ་ཁྲིམས་དང་སྡོམ་པ་དང་
དམ་ཚིག་དང་མི་འགལ་བ་ལས། དང་པོར་རབ་ཏུ་བྱུང་རྟེན་ནས། །།སྔགས་
དང་ཕ་རོལ་ཕྱིན་ལམ་གནས། །བྱི་ནས་དེ་རྣམས་རྨོངས་སོགས་ཀྱིས། །འདུལ་
བ་ཡི་ནི་བསྟན་བཅོས་ལས། །ཉན་ཐོས་ལ་སོགས་སྡོམ་གནས་པ། །སོ་སོ་ཐར་
དད་ལོ་དྲིར་གནས། །དེར་བཤད་པ་ཡི་བསླབ་པ་རྣམས། །ཕལ་ཆེར་བསྲུང་
བར་མ་ནུས་པས། །(༨༢ན)བྱང་ཆུབ་སེམས་དཔའི་སྡོམ་པ་དང་། །འགལ་བ་
ཉིད་དུ་ཡོངས་བཟུངས་ནས། །ད་ལྟ་དེ་བཏང་རྣམ་པར་གནས། །ཞེས་དང་།
རབ་བྱུང་སྡོམ་པ་བཏང་ནས་ནི། །སྔགས་ཀྱི་སྡོམ་པའམ་བྱང་སེམས་ཀྱི། །སྡོམ་
པ་ཡང་ནི་གཟུང་མི་བྱ། །ཞེས་དང་། །བློ་ལྡན་ཁྱད་པར་འཕགས་པ་ཡི། །དགེ་
སློང་བྱང་ཆུབ་སེམས་དཔའ་ནི། །ཐབས་ལ་མཁས་པས་ཐམས་ཅད་དུ། །རྨི་
ལམ་དུ་ཡང་འགལ་མི་བསམ། །ཞེས་སོགས་རྒྱས་པར་གསུངས་སོ། །མདོ་སྡེ་དུ་
མར་ཡང་འཁོར་ལོས་བསྒྱུར་བའི་རྒྱལ་པོ་ཁྱིམ་ན་གནས་པའི་བྱང་ཆུབ་སེམས་
དཔའ་ཆེན་པོ་བྱང་ཆུབ་སེམས་པའི་སྤྱོད་པ་ལ་རིང་ནས་བསླབས་པ་དུ་མས་་་
ཀྱང་ཁྱིམ་སྤངས་ཏེ་རབ་ཏུ་བྱུང་ཞིང་བསྙེན་པར་རྫོགས་པ་ཆེད་དུ་གཉེར་
ནས་མཛད་པར་གསུངས་པའི་ཕྱིར སོ་སོ་ཐར་པ་སྤྱི་དང་དེའི་ནང་ནས་ཀྱང་
རབ་ཏུ་བྱུང་བའི་སྡོམ་པ་རྣམས་ནི། ཐེག་པ་མཆོག་ལ་གནས་པ་རྣམས་ཀྱིས་
ལྷག་པར་གཅེས་སྤྲས་སུ་བྱ་དགོས་སོ། །དེ་ལྟར་བྱང་ཆུབ་སེམས་དཔའི་སྡོམ་
པའི་ཚུལ་ལ་ཕྱིན་ཅི་ལོག་ཏུ་སྨྲ་བ་དག་ནི་ལོག་པར་རྟོག་པ་སུན་དབྱུང་བ་་་་་
མདོ་ཙམ་ཞིག་སྨྲས་ནས། འཐད་པ་དང་ལྡན་པའི་ཕྱོགས་རྣམ་པར་གཞག་པ་
ནི། སློབ་དཔོན་བྱང་ཆུབ་བཟང་པོ་དང༌། མཁས་པ་ཆེན་པོ་ཨ་བྷྱ་ཀ་རས་ཤིང་
-133-

མཁས་གྲུབ་དགེ་ལེགས་དཔལ་བཟང་གིས་མཛད།
རྟ་ཆེན་པོ་གཉིས་ཀྱི་ལུགས་བསྲེས་ནས་མཛད་པ་དང༌། ལམ་སྒྲོན་གྱི་འགྲེལ་
པར་ཡང་ཇོ་བོས་མཛད་པའི་སེམས་བསྐྱེད་དང་སྡོམ་པའི་ཆོ་ག་ནི། ཀླུ་སྒྲུབ་
དང་། ཐོགས་མེད་དང་། ཞི་བ་ལྷའི་ལུགས་ཡིན་པར་གསུངས་པ་ཉིད་ཤིན་
ཏུ་ལེགས་པར་ཡིན་ཏེ། དེའི་ཕྱིར་འཕགས་པ་ཀླུ་སྒྲུབ་དང་(༨༢བ)འཕགས་
པ་ཐོགས་མེད་གཉིས་ཆོ་གའི་ཡན་ལག་འགའ་ཞིག་མི་འདྲ་བ་མ་གཏོགས་པ་་་
སྡོམ་པ་འཐོབ་པའི་ཆོ་ག་ལ་དོན་ལ་ཁྱད་པར་མེད་ཅིང་གཞན་དག་དབུ་མ་་་་་
ལུགས་ཀྱི་ཕྱོགས་སུ་འདོད་པའི་སློབ་དཔོན་ཛེ་ཏ་རིས་ཀྱང་སྨོན་སེམས་དང་་་་་
སྡོམ་པ་གཟུང་བའི་རིམ་པ་གཉིས་མཛད་ལ། ཇོ་བོས་ཀྱང་སེམས་བསྐྱེད་
དང་སྡོམ་པའི་ཆོ་ག་སོ་སོར་མཛད་ཅིང༌། མདོ་ཀུན་ལས་བཏུས་ཀྱི་འགྲེལ་པ་
དང་སྤྱོད་འཇུག་གི་འགྲེལ་པར་ནག་པོ་བས་ཀྱང་སྨོན་འཇུག་གི་ཆོ་་གག་སོ་སོ་་་་་་
པའི་རྣམ་གཞག་མཛད་པ་ལྟར། བཀའ་གདམས་ཀྱི་བཤེས་གཉེན་གོང་མ་
རྣམས་ཀྱི་ཕྱག་ལེན་ལ་སྨོན་པའི་ཆོ་ག་སྔོན་དུ་བླངས་ནས་བརྟན་པར་བྱས་ཏེ་་
ཕྱིས་སྡོམ་པའི་ཆོ་ག་མཛད་པ་སྡོམ་པ་བརྟན་པར་འགྱུར་བའི་ཐབས་
བཟང་པོའོ་ཞེས་བདག་གི་རྗེ་ཐམས་ཅད་མཁྱེན་པ་བཞེད་པ་ལྟར་ཡིན་ནོ། །དེ་
ཡང་བྱང་ཆུབ་སེམས་དཔའི་སྡོམ་པ་ལེན་པའི་ཆོ་ག་འདི་ལ། བླ་མ་ཡོད་པ་
དང་། བླ་མ་མེད་པའི་དབང་དུ་བྱས་པ་གཉིས་སོ། །དང་པོ་ལ། གང་ལ་སྡོམ་
པ་ནོད་པར་བྱ་བའི་ཡུལ་དུ་འོས་པའི་བླ་མ་ཡང་། སྨོན་སེམས་བསྐྱེད་པ། བྱང་
སེམས་ཀྱི་སྡོམ་པ་ལ་གནས་པ། ཐེག་པ་ཆེན་པོ་ལ་མཁས་པ། བསླབ་པ་ནོད་
པར་གསོལ་བ་འདེབས་པ་ལ་སོགས་པའི་ངག་གི་རྣམ་པར་རིག་བྱེད་ཀྱི་ཚིག་་་་
འབྲུ་འཛིན་ནུས་ཤིང་དོན་གོ་བར་ནུས་པ་ལས་བླང་བར་བྱའི། མཁས་པ་ཡིན་
དུ་ཟིན་ཀྱང་དད་པ་མེད་ཅིང་བསླབ་པ་ལ་མ་གུས་པ་ཆེ་འབྲིང་ཆུང་གསུམ་་་་་
གྱིས་བསམ་པ་ཉམས་པ་དང་། སེར་སྣས་ཟིལ་གྱིས་ནོན་པ་ལ་སོགས་པ་ཕ་
རོལ་ཏུ་ཕྱིན་པ་དྲུག་གི་མི་མཐུན་ཕྱོགས་དང་དུ་ལེན་པའི་(༨༣ན) སྒོ་ནས་སྦྱོར་
-134-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
བ་ཉམས་པར་གྱུར་པ་ལ་བླང་དུ་མི་རུང་བར་བྱང་ས་ལས་གསུངས་པ་ལྟར་
རོ། །བཤད་མ་ཐག་པའི་ཡོན་ཏན་དེ་དག་དང་ལྡན་པའི་བླ་མ་མ་རྙེད་ན་དེ་
བཞིན་གཤེགས་པ་ཤཱཀྱ་ཐུབ་པ་ལ་སོགས་པའི་སྐུ་གཟུགས་ཀྱི་སྤྱན་སྔར་ཡན་་་་་
ལག་བདུན་པ་སོགས་སྔོན་དུ་བཏང་སྟེ། རང་ཉིད་ཀྱིས་ཕྱོགས་བཅུའི་རྒྱལ་བ་
སྲས་དང་བཅས་པ་ལ་མཁྱེན་པར་གསོལ་ཏེ། དུས་གསུམ་གྱི་བྱང་ཆུབ་སེམས་
དཔའ་ཐམས་ཅད་ཀྱི་བསླབ་པའི་གཞི་མཐའ་དག་ལ་སློབ་པར་ཁས་ལེན་པ་་་་་
ལན་གསུམ་གྱི་སྒོ་ནས་ལེན་པ་ཡིན་ནོ། །གང་གིས་ལེན་པར་བྱེད་པའི་རྟེན་གྱི་
གང་ཟག་ནི། སོ་སོ་ཐར་པ་རིགས་བདུན་གང་རུང་གི་སྡོམ་པ་དངོས་དང་ལྡན་
པ་རྟེན་ཁྱད་པར་ཅན་ལ་དགོས་པར་བཞེད་པ་ལ་ཤིང་རྟ་ཆེན་པོ་གཉིས་ཀ་་་་་
འདྲ་ཞིང་། སྤྱིར་བྱང་སེམས་ཀྱི་སྡོམ་པ་ཙམ་སྐྱེ་བའི་རྟེན་ལ་དེ་ལྟ་བུ་མི་དགོས་
པར་བཞེད་པ་ལ་ཡང་འདྲ་མོད་ཀྱི། འོན་ཀྱང་སོ་སོ་ཐར་པ་དངོས་དང་བྱང་
སེམས་གཉིས་ཀའི་ཐུན་མོང་བ། རང་བཞིན་གྱི་ཁ་ན་མ་ཐོ་བ་ལས་ལྡོག་པར་
དམ་བཅའ་བ་ཡང་དག་པར་ལེན་པ་ཞིག་ལྷ་དང་མིའི་འགྲོ་བ་གང་ཡིན་ཀྱང་་
རུང་སྟེ་ད་ལྟ་བྱང་སེམས་ཀྱི་སྡོམ་པ་དངོས་སུ་སྐྱེ་བའི་རྟེན་ལ་མེད་དུ་མི་རུང་་་
བར་བཞེད་པ་ལ་ཁྱད་པར་མེད་དོ། །དེ་ཉིད་གཞིར་བཟུངས་ནས་གཞན་ཡང་
བྱང་ཆུབ་སེམས་དཔའི་ཚུལ་ཁྲིམས་གསུམ་ལ་བསམ་པ་ཐག་པ་ནས། སློབ་
པར་འདོད་ཅིང་སྨོན་སེམས་ཐོབ་ལ་མ་བཏང་བ་དགོས་ཀྱི་དེ་ལྟ་བུ་མ་ཡིན་པ་
ལ་སྡོམ་པ་སྦྱིན་པར་མི་བྱའོ། །དེ་ལྟར་ཡང་སྡོམ་པ་ཡང་དག་པར་བླང་བར་
འདོད་པའི་བྱང་སེམས་ལ་བསྟན་པར་བྱ་(༨༣༠)བའི་ཕྱིར་སྡོམ་པ་སྟེར་བའི་་་
སྔ་རོལ་ནས་བྱང་སེམས་ཀྱི་སྡེ་སྣོད་དག་ལས་བྱང་སེམས་ཀྱི་བསླབ་པའི་གཞི་་་
དང་ཉེས་པའི་གནས་གང་དག་བསྟན་པ་དེ་དག་བསྒྲག་པར་བྱ་སྟེ། དེ་ལྟར་
བཤད་པ་ལ་གལ་ཏེ་ནུས་སམ་མི་ནུས་སྙིང་ནས་བརྟགས་ཤིང་ཤེས་རབ་ཀྱིས་་་
སོ་སོར་བརྟགས་ནས་སྡོམ་པ་ལེན་པ་ལ་སྤྲོ་བར་གྱུར་ལ་རང་མི་འདོད་བཞིན་་
-135-

མཁས་གྲུབ་དགེ་ལེགས་དཔལ་བཟང་གིས་མཛད།
དུ་ཕ་རོལ་པོས་ཡང་དག་པར་འཛིན་དུ་བཅུག་པའི་ཕྱིར་ཡང་མ་ཡིན་ཕ་རོལ་་
པོ་དང་འགྲན་པའི་ཕྱིར་ཡང་མ་ཡིན་ན་བྱང་སེམས་བརྟན་པོར་རིག་པར་བྱ་་་
སྟེ། དེ་ལ་བྱང་ཆུབ་སེམས་དཔའི་སྡོམ་པ་འདི་ཡང་དག་པར་སྦྱིན་པར་བྱའོ། །
དེ་ལྟར་ན་འདི་ནི། འདུལ་བ་དང་མི་འདྲ་བས་སྡོམ་པ་མ་བཟུངས་པའི་གོང་
དུ་བསླབ་བྱ་རྣམས་མཐའ་དག་ལེགས་པར་མཉན་ནས་ཤེས་པར་བྱ་སྟེ་སློབ་་་་་
འདོད་སྦྱངས་ངཔས་བསླབ་པ་བསྲུང་པ་ལ་བློ་བརྟན་པར་གྱུར་པ་ན་སྡོམ་པ་་་་་་
ཁ
བླང་ངོ་། །བསམ་པ་དེ་དག་དང་ལྡན་ན་སྡོམ་པ་སྐྱེའི་མི་ལྡན་ན་མི་སྐྱེ་སྟེ། བསྡུ་
བ་ལས། གང་གཞན་ལ་གྲགས་པར་བྱ་བའི་ཕྱིར་དང༌། གཞན་གྱི་ངོར་བྱ་བ་
དང་། གཞན་གྱིས་ཡང་དག་པར་ལེན་དུ་བཅུག་པ་ན་དེ་ལེན་པར་བྱེད་པར་
ཟད་ཀྱི་རང་གི་དད་པས་བསམ་པ་ཐག་པ་ནས་རྗེས་སུ་བརྟགས་ཤིང་སེམས་་་
ཅན་རྣམས་ལ་སྙིང་རྗེའི་སེམས་ཉེ་བར་བཞག་སྟེ་དགེ་བ་འདོད་པས་ལེན་
པར་མི་བྱེད་པ་དེ་ཡང་བསྡམས་པ་མ་ཡིན་པར་བརྗོད་པར་བྱ་སྟེ། དེ་ནི། དེས་
དགེ་བ་ཡོངས་སུ་རྫོགས་པ་དང་སྦྱོར་བར་ཡང་མི་འགྱུར་ལ་དེའི་འབྲས་བུའི་་་
ཕན་ཡོན་ཀྱང་ཐོབ་པར་མི་འགྱུར་རོ། །དེ་ལས་བཟློག་པ་ནི། སྡོམ་པས་
བསྡམས་པ་དང་། དགེ་བ་ཡོངས་སུ་རྫོགས་པ་དང་སྦྱོང་བར་( ༨༤ན)འགྱུར་བ་
དང་། དེའི་འབྲས་བུའི་ཕན་ཡོན་ཀྱང་ཐོབ་པར་འགྱུར་བར་རིག་པར་བྱའོ། །
ཞེས་གསུངས་སོ། །ཚུལ་ཇི་ལྟ་བུས་ལེན་པའི་ཆོ་གའི་རྣམ་གཞག་མཐའ་དག་
པར་ནི། བདག་གི་བླ་མ་རྗེ་ཐམས་ཅད་མཁྱེན་པ་ཉིད་ཀྱིས་མཛད་པའི་ཚུལ་
ཁྲིམས་ལེའུ་རྣམ་བཤད་ལས་ཇི་ལྟར་གསུངས་པ་ལྟར་ཤེས་པར་བྱའོ། །བླངས་
པ་མི་ཉམས་པ་བསྲུང་བའི་ཚུལ་ནི། གང་བསྲུང་བར་བྱ་བའི་ཚུལ་ཁྲིམས་དང་།
དེ་ཉིད་ཇི་ལྟར་བསྲུང་བའི་ཚུལ་གཉིས་སོ། །དང་པོ་ནི། བྱང་ཆུབ་སེམས་
དཔས། བསླབ་པར་བྱ་བའི་ཚུལ་ཁྲིམས་དེ་ཡང་རྣམ་པ་གསུམ་སྟེ། སྡོམ་པའི་
ཚུལ་ཁྲིམས་དང་། དགེ་བ་ཆོས་སྡུད་པའི་ཚུལ་ཁྲིམས་དང་། སེམས་ཅན་གྱི་
-136-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དོན་བྱེད་པའི་ཚུལ་ཁྲིམས་སོ། །དེ་ཡང་བྱང་ཆུབ་སེམས་དཔའ་རྣམས་ཀྱི་བྱ་བ་
ནི། གཉིས་སུ་ཟད་དེ། རང་རྒྱུད་སྨིན་པར་བྱེད་པ་དང༌། གཞན་རྒྱུད་སྨིན་
པར་བྱེད་པའོ། །དང་པོ་ལ་ཡང་ཉེས་སྤྱོད་སྤོང་བ་དང་། ལེགས་སྤྱོད་བསྡུ་བ་
གཉིས་སུ་ངེས་པའི་ཕྱིར་ཚུལ་ཁྲིམས་རྣམ་པ་གསུམ་དུ་གྲངས་ངེས་སོ། །ཅིའི་
ཕྱིར་ཚུལ་ཁྲིམས་གསུམ་གྱི་གོ་རིམ་དེ་ལྟར་ངེས་ཞེ་ན། ཉན་ཐོས་དང་ཐུན་མོང་
བ་སྡོམ་པའི་ཚུལ་ཁྲིམས་ནི། ཚུལ་ཁྲིམས་ཕྱི་མ་གཉིས་ཀྱི་གཞི་རྟེན་དུ་གྱུར་བ་
ཡིན་ཅིང་། མདོ་ལས་བདག་མ་གྲོལ་བས་གཞན་དགྲོལ་བར་མི་རིགས་བདག་
མ་ཞི་བས་གཞན་ཞི་བར་མི་འགྱུར་ཞེས་གསུངས་པ་ལྟར། རང་རྒྱུད་ལ་དགེ་བ་
ཕ་
བྱེད་པར་མི་ནུས་པའི་ཕྱིར་གོ་རིམ་དེ་ལྟར་ངེས་སོ། །( ༨༤༠)དེ་ལ་བྱང་ཆུབ་
སེམས་དཔའི་སྡོམ་པའི་ཚུལ་ཁྲིམས་ནི། བྱང་སེམས་སོ་ཐར་གྱི་སྡོམ་ལྡན་ཡིན་
ན་དེའི་རྒྱུད་ཀྱི་ཐེག་པ་ཆེན་པོའི་བྱང་ཆུབ་ཀྱི་སེམས་ཀྱིས་ཡང་དག་པར་ཟིན་་
པའི་སོ་སོ་ཐར་པ་རིགས་བདུན་གང་རུང་གི་སྡོམ་པ་དང་། ·སོ་ཐར་དངོས་
ཀྱི་སྡོམ་ལྡན་མ་ཡིན་ན། རང་བཞིན་གྱི་ཁ་ན་མ་ཐོ་བ་སྤོང་བའི་ཚུལ་ཁྲིམས་
ཆོས་ཉིད་ཀྱིས་ཐོབ་པའམ་ཡང་དག་པར་བླངས་པ་ལས་བྱུང་བ་གང་ཡང
རུང་བ་དག་སྡོམ་པའི་ཚུལ་ཁྲིམས་ཡིན་ནོ། །དགེ་བ་ཆོས་སྡུད་ཀྱི་ཚུལ་ཁྲིམས་
ནི། མདོར་ན་བྱང་སེམས་ཀྱི་སྡོམ་པ་ཡང་དག་པར་བླངས་པའི་འོག་ཏུ་དེའི་
རྒྱུད་ཀྱི་ཐེག་པ་ཆེན་པོའི་བྱང་ཆུབ་ཀྱི་སེམས་ཀྱིས་ཡང་དག་པར་ཟིན་པའི་སྒོ་་
ནས་ཕ་རོལ་ཏུ་ཕྱིན་པ་དྲུག་ལ་སོགས་པ་ལུས་ངག་ཡིད་གསུམ་གྱི་དགེ་བ་་་་་་་
བསགས་པ་གང་ཅི་ཡང་རུང་བ་དེ་དག་ཐམས་ཅད་དོ། །སེམས་ཅན་དོན་བྱེད་
ཀྱི་ཚུལ་ཁྲིམས་ནི། མདོར་བསྡུས་ནི་རྣམ་པ་བཅུ་གཅིག་ཏུ་རིག་པར་བྱ་སྟེ།
བྱང་སེམས་ཀྱི་སྡོམ་པ་དེ་ཡང་དག་པར་ཐོབ་ནས། ཐེག་པ་ཆེན་པོའི་བྱང་ཆུབ་
ཀྱི་སེམས་ཀྱིས་ཟིན་པའི་སྒོ་ནས་གྲོགས་བྱ་དགོས་པ་དང་། ཐབས་ལ་རྨོངས་པ་
137

མཁས་གྲུབ་དགེ་ལེགས་དཔལ་བཟང་གིས་མཛད།
དང་། ཕན་འདོགས་པ་དང་། འཇིགས་པས་ཉེན་པ་དང་། མྱ་ངན་གྱིས་
གཟིར་བ་དང་། །ཡོ་བྱད་ཀྱིས་ཕོངས་པ་དང་། གནས་འཆའ་བར་འདོད་པ་
དང་། བློ་མཐུན་པར་འདོད་པ་དང༌། ཡང་དག་པར་ཞུགས་པ་དང་། ལོག་
པར་ཞུགས་པ་དང་། རྫུ་འཕྲུལ་གྱིས་གདུལ་བར་བྱ་བ་རྣམས་ཀྱི་དོན་ཇི་ལྟར་
རིགས་པར་བསྒྲུབ་པའོ། །གཉིས་པ་དེ་ཇི་ལྟར་བསྲུང་བའི་ཚུལ་ནི། བསླབ་
བཏུས་ལས། བྱང་ཆུབ་སེམས་དཔའི་སྡོམ་པ་ནི། རྒྱས་པར་ཐེག་( ༨༥ན)པ་ཆེ་
ལས་འབྱུང་། །ཞེས་པ་དང་། དགེ་བའི་བཤེས་གཉེན་མི་བཏང་ཞིང་། །མདོ་སྡེ་
རྣམས་ལ་རྟག་བལྟ་བས། །ཞེས་ཐབས་དེ་དག་གི་སྒོ་ནས་བསྲུང་བར་གསུངས་
ཏེ། ཐེག་ཆེན་གྱི་བསླབ་པའི་གནས་རྣམས་ལ་རང་ཉིད་གོམས་པ་ལྷུར་བྱེད་
ཅིང་གདུལ་བྱ་གཞན་དག་ཀྱང་ཚུལ་དེ་ལ་སྦྱོར་བའི་ཐེག་པ་ཆེན་པོའི་དགེ་་་་
བའི་བཤེས་གཉེན་མི་གཏོང་བར་གུས་པས་བསྟེན་པ་ནི། བསྲུང་ཐབས་ཀྱི་
གཙོ་བོ་ཡིན་ལ། གཞན་ཡང་སྤྱིར་མདོ་སྡེ་རིན་པོ་ཆེ་རྣམས་དང་ཁྱད་པར་དུ་
བྱང་ས་དང་བསླབ་བཏུས་ལ་ཐོས་བསམ་ལེགས་པར་བྱ་ཞིང་། དེ་ཙམ་མ་
ལྕོགས་ནའང་བྱང་སའི་ཚུལ་ཁྲིམས་ལེའུ་ཙམ་རེ་ལ་ངེས་པར་སྦྱངས་ནས།
བྱང་ཆུབ་སེམས་དཔའི་བསླབ་བྱའི་གནས་མཐའ་དག་ལ་ཐོས་བསམ་གྱི་སྒོ་་་་་་
ནས་སྒྲོ་འདོགས་ཆོད་ཅིང་མཁས་པར་བྱ་བ་ཤིན་ཏུ་གལ་ཆེ་སྟེ། དེ་ལྟ་མ་ཡིན་
ན་བྱང་ཆུབ་སེམས་དཔས་འཇུག་ལྡོག་བྱ་བའི་གཞིར་གྱུར་པའི་བླང་དོར་གྱི་་་་་
གནས་རྣམས་ལ་ཤིན་ཏུ་རྨོངས་པར་འགྱུར་ཞིང་། བྱང་སེམས་ཀྱི་བསླབ་བྱ་
རྣམས་ཀྱི་གྲངས་ཙམ་ཡང་མི་ཤེས་པར་གདུལ་བྱ་དུ་མ་ལ་སེམས་སྐྱེད་སྡོམ་
པའི་ཆོ་ག་བྱེད་པ་དང་། རང་ཉིད་བྱང་ཆུབ་སེམས་དཔས་ཁས་འཆེ་བར་བྱེད་
པ་དེ་དག་ནི། མིང་ཙམ་སྟེ། བྱིས་པ་དག་འབྲིད་པར་བྱེད་པའི་འཇིག་རྟེན་གྱི་
ཆོམ་རྐུན། རྒྱལ་བ་སྲས་དང་བཅས་པ་ཐམས་ཅད་ལ་མངོན་སུམ་དུ་རྫུན་ཆེན་
པོས་བསླུ་བར་བྱེད་པ། མཁས་པ་ཐེག་པ་གོང་འོག་གི་རྣམ་གཞག་ལེགས་པར་
-138-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཆགས་པ་སངས་རྒྱས་ཀྱི་བསྟན་པ་ལ་གཅེས་པར་འཛིན་པ་དག་གིས་མཐོང་
ཞིང་ཐོས་ན་ཡིད་(༨༥བ)འབྱུང་བ་དྲག་པོ་སྐྱེ་བར་འགྱུར་བའི་གནས་ཡིན་ནོ།།
དེ་ལྟར་བསླབ་བྱ་རྣམས་ལ་མཁས་པར་བྱས་པ་དེས་ཀྱང་ཤེས་པ་ཙམ་ལ་མ་་་
བཞག་པར་ནུས་པ་ཅི་ཡོད་ཀྱིས་འབད་དེ་ལེགས་པར་བསླབ་དགོས་ཀྱི།
དབུལ་པོས་ཕྱུག་པོའི་ནོར་བགྲང་པ་ལྟར་མི་བྱ་སྟེ། ཚོམས་ལས། གལ་ཏེ་
རིགས་བཅས་མང་དུ་སྨྲ་བྱེད་ཀྱང་། །བག་མེད་མི་དག་དེ་ལྟར་བྱེད་མི་འགྱུར།།
དཔེར་ན་ཕྱུགས་རྫིས་གཞན་གྱི་ཕྱུགས་བགྲང་ལྟར། །དེ་དག་དགེ་སྦྱོང་སྐལ་པ་
ཐོབ་མ་ཡིན། །གལ་ཏེ་རིགས་བཅས་ཉུང་ངུ་སྨྲ་བྱེད་ཀྱང༌། །ཆོས་ཀྱི་རྗེས་སུ་
ཆོས་ལ་སྤྱོད་པ་དང་། །འདོད་ཆགས་ཞེ་སྡང་གཏི་མུག་སྤོང་བྱེད་པ། །དེ་དག་
དགེ་སྦྱོང་སྐལ་བ་ཐོབ་པ་ཡིན། །ཞེས་དང༌། སྤྱོད་འཇུག་ལས་ཀྱང་། ལུས་ཀྱིས་
འདི་དག་སྤྱད་པར་བྱ། །ཚིག་ཙམ་བརྗོད་པས་ཅི་ཞིག་འགྲུབ། །སྨན་དཔྱད་
བཀླགས་པ་ཙམ་གྱིས་ནི། །ནད་པ་དག་ལ་ཕན་འགྱུར་རམ། །ཞེས་གསུངས་
པའི་ཕྱིར་རོ། །འོ་ན་བྱང་སེམས་ལས་དང་པོ་པས་མདོ་སྡེ་དག་ནས་འབྱུང་
བའི་བསླབ་བྱ་རྣམས་ལས་ཇི་ཙམ་ཞིག་ལ་བསླབ་པར་བྱ་སྙམ་ན། ལས་དང་
པོ་པས་བསྒྲུབ་པ་རྒྱལ་བས་དངོས་སུ་བཀག་པ་དང་། མ་བཀག་ཀྱང་ལས་
དང་པོ་པའི་སྐབས་སུ་ཇི་ལྟར་བྱས་ཀྱང་ཉམས་སུ་བླང་བར་མི་རུང་བ་གཉིས་་
མ་གཏོགས་པ་བྱང་སེམས་ཀྱི་བསླབ་བྱ་མཐའ་དག་ལ་མ་བསླབས་ན་ཉེས་པ་་་
བསྐྱེད་དེ། བསླབ་བཏུས་ལས། གང་དུ་བྱང་ཆུབ་སེམས་དཔའི་དབང་དུ་བྱས་
ནས་སྤྱིར་བསྟན་པ་དེ་ཡང་གོམས་པར་བྱར་མི་རུང་བའམ་དགག་པའི་དབང་
གིས་བྱང་ཆུབ་སེམས་དཔའ་ལས་དང་པོ་པས་བསླབ་པར་མི་བྱ་བར་འགྱུར་་་་
ཏེ། དེ་གཉིས་མེད་ན་ནི། ཐམས་ཅད་ལ་(༨༦ན)བསླབ་པར་བྱའོ། །ཞེས་
གསུངས་པའི་ཕྱིར་རོ། །དེ་ཡང་བྱང་སེམས་ཀྱི་སྡོམ་པའི་མི་མཐུན་ཕྱོགས་སུ་
གྱུར་པའི་ལྟུང་བ་དག་གི་སྡེ་ཚན་ནི། ཕམ་པ་དང་ཉེས་བྱས་ཀྱི་རིགས་གཉིས་
-139

མཁས་གྲུབ་དགེ་ལེགས་དཔལ་བཟང་གིས་མཛད། " %
སུ་ངེས་པ་ཡིན་ཏེ། སྡོམ་པའི་ཉི་ཤུ་པའི་འགྲེལ་བ་རྙིང་མ་ལས། གང་གི་ཕྱིར་
བྱང་ཆུབ་སེམས་དཔའི་སྡོམ་པ་ཉེས་པའི་རིགས་གཉིས་སུ་ཟད་པར་འབྱུང་སྟེ།
ཕམ་པའི་གནས་ལྟ་བུའི་ཆོས་སུ་གཏོགས་པ་དང༌། ཉེས་བྱས་ཀྱི་ཆོས་སུ་་་་
གཏོགས་པའོ། །དགེ་སློང་གི་སྡོམ་པ་ལས་ཉེས་པའི་རིགས་ལྔ་འབྱུང་བ་ལྟ་བུ་
ནི་མ་ཡིན་ནོ། །ཞེས་དང་། འགྲེལ་པ་གསར་མ་དང་ཐུབ་པ་དགོངས་རྒྱན་
ལས་ཀྱང་ལྟུང་བའི་སྡེ་གཉིས་ཁོ་ནར་གསུངས་ཤིང་བྱང་སའི་དོན་ཡང་དེ་ཁོ་་
ན་ལྟར་གནས་པའི་ཕྱིར་རོ། །དེ་ལ་ནམ་མཁའི་སྙིང་པོའི་མདོ་སྡེ་ལས་རྩ་ལྟུང་
དུ་གསུངས་པ་དག་རྩ་ལྟུང་མཚན་ཉིད་པ་མ་ཡིན་པར་སྨྲ་བའི་རྒྱ་བོད་ཀྱི་བླ་་་་
མ་འགའ་ཞིག་ཡོད་མོད་ཀྱི་ལུགས་དེ་མི་འཐད་པའི་རྒྱུ་མཚན་རྒྱས་པར་ཚུལ་་་
ཁྲིམས་ལེའུའི་རྣམ་བཤད་དུ་གསུངས་པ་ལས་ཤེས་པར་བྱ་ཞིང་། མདོ་རྩས་རྩ་
ལྟུང་དུ་གསུངས་པ་ལྟར། མདོ་དོན་འགྲེལ་པ་ལ་ཚད་མར་གྱུར་པའི་རྒྱལ་སྲས་
ཞི་བ་ལྷས་རྩ་ལྟུང་དུ་བཀྲལ་བའི་ཕྱིར་ངེས་པར་རྩ་ལྟུང་དུ་འདོད་དགོས་ལ།
དེ་ཡང་བྱང་ས་ནས་གསུངས་པ་དང་ནམ་སྙིང་གི་མདོ་ནས་གསུངས་པའི་རྩ་་་
ལྟུང་རྣམས་དབུ་སེམས་ཀྱི་ཆོ་ག་སོ་སོས་སྡོམ་པ་གཟུང་བའི་རྟེན་གྱི་གང་ཟག་་
ལ་སོ་སོར་ངེས་པར་འདོད་པ་ནི། བསླབ་བཏུས་སུ་ནམ་སྙིང་གི་མདོ་ནས་
གསུངས་པ་དང་བྱང་ས་ནས་གསུངས་པ་གཉིས་ཀ་ཕྱོགས་གཅིག་ཏུ་བསྡུས་་་་་་
ནས་(༨༦བ) རྩ་ལྟུང་གི་རྣམ་གཞག་མཛད་པ་ལས་ཆེས་ཆེར་ཕྱི་རོལ་ཏུ་གྱུར་་
པའི་ཕྱིར། ལུགས་གཉིས་གཅིག་ཏུ་བསྲེ་བར་བྱ་སྟེ། བསླབ་བཏུས་ལས།
རྩ་བའི་འདི་དག་བདེ་བླག་ཏུ་བླངས་ཤིང་གཟུང་བ་དང་གཅིག་གི་འདོད་པ་་་
ལྟར་བསྡུས་པའི་ཚིག་ལེའུར་བྱས་པ་དག་བརྗོད་པར་བྱའོ། །ཞེས་འགྱུར་རྙིང་
ལས་འབྱུང་ལ། འགྱུར་གསར་ལས་འགའ་ཞིག་གི་ལུགས་གནས་པར་བྱ་བའི་
ཕྱིར་བསྡུ་བའི་ཚིག་ལེའུར་བྱས་པ་དག་བརྗོད་པར་བྱའོ། །ཞེས་འབྱུང་བའི་
འགྱུར་སྔ་མ་ལྟར་ན་ལུགས་གཉིས་ཆར་གཅིག་ཏུ་བསྡུས་པར་གསལ་ལ། ཕྱི་མ་
-140-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ལྟར་ན་ཡང་འགའ་ཞིག་ཅེས་པ་ནི། འཕགས་པ་ཐོགས་མེད་དེ་དེའི་ལུགས་
གནས་པ་སྟེ་བཞག་པར་བྱ་བའི་ཕྱིར་ཞེས་པའི་དོན་ཏོ། །གཅིག་ཏུ་བསྡུས་པའི་
ཚུལ་ཀྱང་། བསླབ་བཏུས་ལས། དཀོན་མཆོག་གསུམ་གྱི་དཀོར་འཕྲོག་
པ། །ཕས་ཕམ་པ་ཡི་ལྟུང་བ་འདོད། །ཅེས་སོགས་ཀྱིས་ནམ་སྙིང་གི་མདོ་ནས་
གསུངས་པའི་རྩ་ལྟུང་རྣམས་ཚང་བར་གསུངས་པའི་སྟེང་དུ། ཆགས་དང་སེར་
སྣ་མི་བཟོད་པས། །སློང་ལ་སྦྱིན་པར་མི་བྱེད་དང་། །ཞེས་སོགས་ཀྱིས་བྱང་
ས་ནས་གསུངས་པའི་རྩ་ལྟུང་རྣམས་ཀྱང་བསྣན་ནས་གསུངས་པའི་ཕྱིར་རོ། །
དཀོན་མཆོག་གསུམ་གྱི་དཀོར་འཕྲོག་པ་དང་། རྙེད་བཀུར་ལ་ཆགས་པའི་སྒོ་
ནས་བདག་བསྟོད་གཞན་སྨོད་བྱེད་པ་ལ་སོགས་པ། སྨོན་སེམས་འདོར་བ་
དང་། ལོག་ལྟ་འཛིན་པ་གཉིས་མ་གཏོགས་པ་ལྷག་མ་རྣམས་ལ་ཀུན་དཀྲིས་
ཆེན་པོའི་ཡན་ལག་བཞི་ཚང་བའི་སྒོ་ནས་ཀུན་ཏུ་སྤྱད་པ་ཐམས་ཅད་ཕམ་པ་་
དང་རྩ་བའི་ལྟུང་བ་ཞེས་བྱ་བར་འགྱུར་བ་ཡིན་ལ། ཀུན་ནས་དཀྲིས་པ་ཆེན་
པོའི་ཡན་ལག་བཞིའི་( ༨༧ན)ནང་ནས་ཉེས་དམིགས་སུ་མི་ལྟ་བ་མ་གཏོགས་་་
པ་ཡན་ལག་གཞན་གསུམ་ག་ཚང་ཡང་ཀུན་ནས་དཀྲིས་པ་ཆུང་ངུ་ཡིན་ཅིང་།
ཉེས་དམིགས་སུ་མི་ལྟ་བ་ཡོད་ན་ཡན་ལག་གཞན་གསུམ་ག་མ་ཚང་ཡང་ཀུན་་
ནས་དཀྲིས་པ་འབྲིང་དུ་འགྱུར་ན་ཡན་ལག་གཞན་གཅིག་གམ་གཉིས་ཚང་ན་
ལྟ་ཅི་སྨོས། དེས་ན་དཀོན་མཆོག་གསུམ་གྱི་དཀོར་འཕྲོག་པ་དང་། རྙེད་
བཀུར་ལ་ཆགས་པའི་སྒོ་ནས་བདག་བསྟོད་གཞན་སྨོད་བྱེད་པ་ལ་སོགས་པ་་་་
དེ་དག་གང་ཡང་རུང་བ་ཀུན་ནས་དཀྲིས་པ་འབྲིང་གི་སྒོ་ནས་ཡོངས་སུ་སྤྱད་་
པ་དག་ནི། ཟག་པ་འབྲིང་གི་ལྟུང་བ་དང་། ཀུན་དཀྲིས་ཆུང་ངུའི་ཡོངས་སུ་
སྤྱད་པ་དག་ནི། ཟག་པ་ཆུང་ངུའི་ལྟུང་བ་ཞེས་བྱ་ལ། དེ་དག་ཀྱང་ལྟུང་བའི་
ངོ་བོ་ཉེས་བྱས་ཡིན་ཞིང་། སྡེ་ཚན་ནི། ཕམ་པའི་སྡེ་ཚན་དུ་གཏོགས་པ་ཡིན་
ཏེ། དཔེར་ན་སོ་ཐར་གྱི་སྐབས་སུ་དགེ་སློང་གིས་རིན་ཐང་མ་ཚང་བའི་དངོས་
-141-

མཁས་གྲུབ་དགེ་ལེགས་དཔལ་བཟང་གིས་མཛད།
པོ་བརྐུས་པའི་སྦོམ་པོ་དང༌། མགྲོན་དུ་མ་བོས་པའི་ཟས་ཟ་བའི་ཉེས་བྱས་ལྟ་
བུ་ལྟུང་བའི་ངོ་བོ་རིམ་པ་བཞིན་སྦོམ་པོ་དང་ཉེས་བྱས་ཡིན་ཀྱང་སྡེ་ཚན་ཕམ་
པར་གཏོགས་པ་བཞིན་ནོ། །སྨོན་སེམས་འདོར་བ་དང་ལོག་ལྟ་འཛིན་པ་
གཉིས་ལ་ནི། ཀུན་དཀྲིས་ཀྱི་ཡན་ལག་ཚང་མི་དགོས་ཀྱི། སེམས་དེ་དང་དེ་
སྐྱེས་ཙམ་གྱིས་སྐད་ཅིག་གཉིས་པ་ལ་སྡོམ་པ་གཏོང་བ་ཡིན་ནོ། །ཀུན་ནས་
དཀྲིས་པ་ཆེན་པོར་འགྱུར་བའི་ཡན་ལག་བཞི་པོ་དེ་ཡང་གང་ཞེ་ན། དཀོན་
མཆོག་གསུམ་གྱི་དཀོར་འཕྲོག་པ་ལ་སོགས་པའི་བྱ་བ་གང་ལ་ཀུན་དཀྲིས་
ཆེན་པོའི་ཡན་ལག་ཚང་ན་ཕམ་པར་(༨༧བ)འགྱུར་བའི་བྱ་བ་དེ་དང་དེ་ལ་་་་
འཇུག་པ་ན་བྱ་བ་དེ་དག་གང་ཡང་རུང་བ་ཞིག་ཀུན་ཏུ་སྤྱད་ནས་ད་དུང་་་་་
སླར་ཡང་བྱ་བ་དེ་ལ་སྤྱོད་འདོད་མ་ལོག་པ་དང༌། བྱ་བ་དེ་དང་དེ་ལ་རང་
ཉིད་རྒྱུ་མཚན་དུ་བྱས་ཏེ་འཛེམ་པའི་ངོ་ཚ་ཤེས་པ་དང་། གཞན་རྒྱུ་མཚན་དུ་
བྱས་ནས་འཛེམ་པའི་ཁྲེལ་ཡོད་པ་གཉིས་ལས་གང་ཡང་རུང་བ་ཆུང་ངུ་ཙམ་་་
ཞིག་ཀྱང་མི་བསྐྱེད་པ་དང་། བྱ་བ་དེ་དང་དེས་རང་གི་སེམས་མགུ་ཞིང་
རངས་པ་ཐོབ་པ་དང་། བྱ་བ་དེ་དང་དེ་ལ་ཉེས་དམིགས་སུ་ལྟ་བའི་བློ་མེད་
པའོ། །འདི་དག་གི་མཐའ་དཔྱོད་པ་རྒྱས་པར་ནི། ཚུལ་ཁྲིམས་ལེའུའི་རྣམ་
བཤད་དུ་གསུངས་པ་ལས་ཤེས་པར་བྱ་ཞིང་། ཉེས་བྱས་བཞི་བཅུ་རྩ་ལྔའི་རྣམ་
གཞག་ལ་སོགས་པ་ལྟུང་བ་རྣམས་ཀྱི་རབ་དབྱེ་དང་སོ་སོའི་བསྲུངས་འཚམས་
ཞིབ་པར་ནི། ལོགས་སུ་རྟོགས་པར་བྱ་སྟེ། འདིར་ནི། དེ་དག་འཆད་པ་སྐབས་
ཀྱི་དོན་མ་ཡིན་གྱི། ལོག་པར་རྟོག་པ་འགའ་ཞིག་བསལ་བ་དགོས་པའི་གཙོ་བོ་
ཡིན་ནོ། །བྱང་ཆུབ་སེམས་དཔའི་སྡོམ་པ་གཏོང་བའི་རྒྱུ་ནི། སྨོན་སེམས་
བཏང་བ་དང་།: ཕམ་པའི་གནས་ལྟ་བུའི་ཆོས་དེ་དག་གང་ཡང་རུང་བ་ཀུན་
ནས་དཀྲིས་པ་ཆེན་པོས་སྤྱད་པ་དང༌། སྡོམ་པ་ཕུལ་བ་གསུམ་གང་ཡང་རུང་
བས་ཀྱང་གཏོང་ཞིང་། བསྡུ་བ་ལས་གསུངས་པའི་གཏོང་རྒྱུ་དག་ཀྱང་གསུམ་
-142-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
པོ་འདིར་འདུས་པས་འདི་དག་ཏུ་མ་འདུས་པའི་གཏོང་རྒྱུ་གཞན་མེད་དོ། །དེ་
ཡང་སོ་སོ་ཐར་པའི་སྡོམ་པ་ནི། བསྲུང་མི་ནུས་པ་ན་ཕུལ་བས་སྡོམ་པའི་རྒྱུན་
རྗེས་སུ་འཇུག་པ་ནི་བསོད་ནམས་ཆད་པ་ཡིན་གྱི། སྡོམ་པ་ཕུལ་བ་དེ་ཉིད་ཀྱི་
ལལ་
ཕྱོགས་བཅུའི་སངས་རྒྱས་སྲས་བཅས་ཐམས་ཅད་ཀྱི་སྤྱན་སྔར་སེམས་ཅན་
ཐམས་ཅད་ཀྱི་ཕན་བདེ་བསྒྲུབ་པར་ཁས་བླངས་ཏེ་སྡོམ་པ་བཟུངས་པ་ལས་་་་
འདས་ཤིང་སེམས་ཅན་དང་སངས་རྒྱས་དེ་དག་ཐམས་ཅད་བསླུས་པས་ངན་་
འགྲོ་མུ་མཐའ་མེད་པར་འཁྱམས་དགོས་ཏེ། སྤྱོད་འཇུག་ལས། གལ་ཏེ་དེ་ལྟར་
དམ་བཅས་ནས། །ལས་ཀྱིས་བསྒྲུབ་པར་མ་བྱས་ན། །སེམས་ཅན་དེ་དག་ཀུན་
བསླུས་པས། །བདག་གི་འགྲོ་བ་ཇི་འདྲར་འགྱུར། །དངོས་པོ་ཕལ་པ་ཅུང་ཟད་
ལའང་། །ཡིད་ཀྱིས་སྦྱིན་པར་བསམ་བྱས་ནས། །མི་གང་སྦྱིན་པར་མི་བྱེད་ལ། །
དེ་ཡང་ཡི་དྭགས་རྒྱུར་གསུངས་ན། །བླ་ན་མེད་པའི་བདེ་བ་ལ། །བསམ་པ་
ཐག་པས་མགྲོན་གཉེར་ནས། །འགྲོ་བ་ཐམས་ཅད་བསླུས་བྱས་ན། །བདེ་
འགྲོར་ཇི་ག་འགྲོ་འགྱུར་རམ། །ཞེས་དང༌། གང་གཞན་སྐད་ཅིག་འདི་ཡིས་ནི།།
བསོད་ནམས་བར་དུ་གེགས་བྱེད་པ། །སེམས་ཅན་དོན་ལ་དམན་གྱུར་པས། །
དེ་ཡིས་ངན་འགྲོ་མུ་མཐའ་མེད། །སེམས་ཅན་གཅིག་གི་བདེ་བ་ཡང་། །བཤིག་
ན་བདག་ཉིད་ཉམས་འགྱུར་ན། །ནམ་མཁའ་མ་ལུས་མཐའ་ཀླས་པའི། །ལུས་
ཅན་བདེ་བཤིག་སྨོས་ཅི་དགོས། །ཞེས་གསུངས་པའི་ཕྱིར་རོ། །བྱང་སེམས་
སྡོམ་ལྡན་ལ་གཏོང་རྒྱུ་གསུམ་པོ་དེ་དག་གང་ཡང་མ་བྱུང་ན་ཚེ་འཕོས་ཀྱང་ལྷ་
མི་ངན་སོང་གང་དུ་སྨོན་ལམ་མམ་སེམས་ཅན་གྱི་དོན་ནམ་ལས་ཀྱི་དབང་་་
གིས་སྐྱེས་སོ་ཟིན་ཀྱང་བྱང་སེམས་ཀྱི་སྡོམ་པ་མི་གཏོང་ཞིང༌། ཚེ་འཕོས་པའི་
ཚེ་བརྗོད་ན་ཡང་དགེ་བའི་བཤེས་གཉེན་ལ་བརྟེན་ནས་སྔར་ཡོད་དྲན་པ་་་་
གསོ་བའི་ཚུལ་དུ་ནོད་པར་ཟད་(༨༨བ) ཀྱི། སྔར་མེད་གསར་དུ་ལེན་པ་ནི་མ་
:----143-

མཁས་གྲུབ་དགེ་ལེགས་དཔལ་བཟང་གིས་མཛད།|
ཡིན་པར་བྱང་ས་རྩ་འགྲེལ་ལས་བཤད་ཅིང༌། སྡོམ་པ་རྒྱུད་ལ་གནས་པའི་
མཐུས་སྐྱེ་བ་གཞན་དུ་ཡང་བྱང་ཆུབ་སེམས་དཔའ་དང་མི་འཚམ་པའི་ལས་་་་
ངན་པ་རང་བཞིན་གྱིས་མི་འཇུག་པར་ཛི་ན་བུ་ཏྲ་དང་ས་མུ་ཏྲས་བཤད་ལ།
སྡོམ་པ་མ་བཏང་བའི་རྒྱུ་མཚན་གྱིས་སླར་དྲན་པ་གསོ་བར་བྱེད་པའི་ཕྱིའི་་་་་
རྐྱེན་ཐེག་ཆེན་དགེ་བའི་བཤེས་གཉེན་ལ་སོགས་པ་དང་ཚེགས་ཆུང་ངུས་བདེ་
བླག་ཏུ་འཕྲད་པར་འགྱུར་བ་ཡང་ཡིན་ནོ། །དེ་ཡང་དགེ་སློང་བྱང་ཆུབ་སེམས་
དཔའི་སྡོམ་ལྡན་གྱིས་བྱང་ཆུབ་ཀྱི་སེམས་ཀྱིས་ཡོངས་སུ་ཟིན་པའི་སྒོ་ནས་་་་་་་
དགེ་སློང་གི་སྡོམ་པ་ལེགས་པར་བསྲུང་བ་ཡང་སྡོམ་པའི་ཚུལ་ཁྲིམས་ཡིན་་
མོད་ཀྱི། འོན་ཀྱང་གང་བསྲུང་བར་བྱ་བའི་དགེ་སློང་གི་སྡོམ་པ་ནི། བྱང་
སེམས་ཀྱི་སྡོམ་པ་ལེན་པའི་ཆོ་ག་དེ་ཉིད་ཀྱིས་ཐོབ་པ་མ་ཡིན་གྱི། སོ་ཐར་གྱི་
སྡོམ་པ་ལེན་པའི་ཆོ་ག་གཞན་ལ་བརྟེན་ནས་ཐོབ་པ་ཡིན་པས་ཚེ་འཕོས་པ་ན་
གཏོང་ཡང་། དེ་ཙམ་གྱིས་བྱང་ཆུབ་སེམས་དཔའི་སྡོམ་པའི་ཚུལ་ཁྲིམས་
བཏང་བར་མི་འགྱུར་ཏེ། བྱང་སེམས་ཀྱི་སྡོམ་པ་ལེན་པའི་ཚེ། དུས་གསུམ་གྱི་
བྱང་སེམས་ཐམས་ཅད་ཀྱིས་གང་ལ་བསླབ་པའི་གཞིར་གྱུར་པའི་སྡོམ་པའི་་་་
ཚུལ་ཁྲིམས་ལ་བྱང་སེམས་དེ་དག་གིས་ཇི་ལྟར་བསླབས་ཤིང་སློབ་པར་འགྱུར་
བ་དེ་བདག་གིས་ཀྱང་ཡང་དག་པར་བླང་བར་བགྱི། ཞེས་མནོས་པའི་ཆོ་གའི་
ཉིད་ལ་བརྟེན་ནས་ཐོབ་པའི། རང་བཞིན་གྱི་ཁ་ན་མ་jཐོ་ངབ་ཙམ་ལས་ལྡོག་
པས་རབ་ཏུ་ཕྱེ་བས་སྡོམ་པའི་ཚུལ་ཁྲིམས་ཚེ་འཕོས་པས་ཀྱང་མི་གཏོང་བའི་་་
ཕྱིར་རོ།  ཿ །དགེ་སློང་གི་སྡོམ་པ་དང་བྱང་སེམས་ཀྱི་(༨༩ན)སྡོམ་པའི་ཚུལ་
ཁྲིམས་གཞི་མཐུན་དུ་སོང་བ་དེ་ཉིད་ནི། དུས་གསུམ་གྱི་བྱང་སེམས་ཡིན་ནོ་
ཅོག་ཐམས་ཅད་ཀྱིས་བསླབས་ཤིང་སློབ་པར་འགྱུར་བའི་བྱང་སེམས་ཀྱི་ཚུལ་་
ཁྲིམས་མ་ཡིན་ཏེ། བྱང་སེམས་ཀྱི་སྡོམ་པ་དང་ལྡན་པའི་ཁྱིམ་པ་དང་། ལྷའི་
བྱང་སེམས་དུ་མ་ཞིག་ཡོད་པའི་ཕྱིར་རོ། །བྱང་ཆུབ་སེམས་དཔའི་སྡོམ་པ་
·144

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཉམས་ན་ཕྱིར་འཆོས་པའི་ཚུལ་ནི། མ་གོས་པར་བྱ་བ་ལ་འབད་ཀྱང་མི་ཤེས་
པ་དང་། བག་མེད་པ་དང་། ཉོན་མོངས་མང་བ་དང་། མ་གུས་པ་སྟེ། ལྟུང་བ་
འབྱུང་བའི་རྒྱུ་བཞིས་ཉེས་པ་བྱུང་བ་ན་ཡང་ཆོས་བཞིན་སླར་གསོ་བས་ཉེས་་་
པ་ལས་ལྡང་བར་བྱའོ། །།དེ་ཡང་ཕམ་པ་བྱུང་བ་ནི། སླར་ཡང་ཚུལ་བཞིན་དུ་
ལེན་པའི་ཆོ་ག་བྱས་པ་ཉིད་ཀྱིས་ལྟུང་བ་ལས་ལྡང་བར་བྱ་ཞིང་སྡོམ་པ་སོར་་་་་
གཞུག་པར་བྱ་དགོས་ལ། ་སོ་ཐར་པའི་སྡོམ་པ་ནི། ཉན་ཐོས་སྡེ་པ་ཁ་ཅིག་
ཕམ་པ་ལ་འཆབ་བཅས་ཀྱིས་ཁྱབ་པར་འདོད་པ་ལྟར་ན་སོ་ཐར་གྱི་ཕམ་པ་་་་་་
..….བྱུང་ན་ཚེ་དེ་ལ་སླར་གསོར་མི་རུང་བས་ཁྱབ་པར་འདོད་ཅིང་། སྡེ་པ་ཁ་ཅིག་
ཕམ་པ་འཆབ་མེད་འདོད་པ་ལྟར་ན་ཡང་བྱང་སེམས་ཀྱི་སྡོམ་པ་སླར་བླང་དུ་་
ཡོད་པ་དང་མི་འདྲ་སྟེ། བྱང་ཆུབ་སེམས་དཔའ་མ་ཡིན་པའི་དགེ་སློང་གི་རྟེན་
ལ་ཕམ་པ་འཆབ་མེད་བྱུང་བ་དེ་ཉིད་ཀྱིས་སླར་བླངས་ཏེ་སྔར་བསྙེན་པར་མ་་
རྫོགས་པ་དག་ལ་ལྟོས་ནས་དགེ་སློང་མཚན་ཉིད་པ་ལྟ་བུར་གྱུར་དུ་ཟིན་ཀྱང་་
ད་དུང་དེའི་རྒྱུད་ལ་དགེ་སློང་གི་སྡོམ་པ་རྣམ་དག་སྐྱེས་པ་མ་ཡིན་པའི་ཕྱིར་་་་
ཏེ། སྔར་ཕམ་པ་འཆབ་མེད་ཀྱང་མ་བྱུང་བའི་དགེ་སློང་རྣམ་པར་དག་པ་ལ་
ལྟོས་ནས་དེ་ཉིད་བསྙེན་པར་མ་རྫོགས་པ་དང་འདྲ་བར་གསུངས་(༨༩༠)པའི་
ཕྱིར་རོ། །བྱང་ཆུབ་སེམས་དཔའི་སྡོམ་པ་ནི། རྩ་ལྟུང་བྱུང་ནས་སླར་བླངས་པ་
ན་ཡང་རྣམ་པར་དག་པ་སྐྱེ་བ་ཡིན་ཏེ། བྱང་ས་ལས། བྱང་སེམས་ཀྱིས་ནི།
བླངས་པ་བཏང་དུ་ཟིན་ཀྱང་ཚེ་འདི་ལ་ཕྱིར་ནོད་པའི་སྐལ་པ་ཡོད་དེ་དགེ་་་་་
སློང་ཕམ་པ་བྱུང་བ་བཞིན་དུ་སྐལ་བ་མེད་པ་ཁོ་ནར་འགྱུར་བ་ནི། མ་ཡིན་ནོ།
ཞེས་གསུངས་པ་ལྟར་རོ། །དེ་ལས་གཞན་པའི་ལྟུང་བ་དག་གི་ཕྱིར་འཆོས་པའི་
ཚུལ་ནི། ཟག་པ་འབྲིང་ནི་གསུམ་ལ་བཤགས། །གཅིག་གི་མདུན་དུ་ལྷག་མ་
རྣམས། །ཉོན་མོངས་མི་མོངས་བདག་སེམས་མིན། །ཞེས་གསུངས་པའི་རྐང་པ་
ཐ་མ་འདི་ལ། ཉོན་མོངས་མི་མོངས་བདག་སེམས་བཞིན། །ཞེས་པ་དང་།
-145-

མཁས་གྲུབ་དགེ་ལེགས་དཔལ་བཟང་གིས་མཛད།
ཉོན་མོངས་མི་མོངས་བདག་སེམས་ལའོ། །ཞེས་རྒྱ་བོད་ཀྱི་འགྲེལ་པ་བྱེད་པ་
དག་གིས་གཞུང་འདོན་ཚུལ་མི་འདྲ་བ་དང་། དེ་ཡི་དབང་གིས་འཆད་ཚུལ་མི་
འདྲ་བ་མང་དུ་ཡོད་ཀྱང་། སློབ་དཔོན་ཆེན་པོ་ཞི་བ་འཚོའི་བཞེད་པ་ལྟར་
ལེགས་ཤིང་། དེ་ལྟར་ན་ཟག་པ་ཆུང་འབྲིང་དང་ཉེས་བྱས་ཞེ་ལྔ་ནི། བཤགས་
ཡུལ་ཡོད་ན་བསྡམས་པ་ཙམ་གྱིས་མི་འདག་པས་བྱང་ས་དང་སྡོམ་པ་ཉི་ཤུ་པ་
ནས་གསུངས་པ་ལྟར་གང་ཟག་གི་མདུན་དུ་བཤགས་དགོས་ལ་དེ་ཡང་ཉན་་་་
ཐོས་གྱི་ཐེག་པ་པའམ་ཐེག་པ་ཆེན་པོ་པ་གང་ཡང་རུང་བ་བཤགས་པའི་ངག་་
གི་རྣམ་པར་རིག་བྱེད་ཀྱི་ཚིག་དོན་ཁོང་དུ་(༩༠ན)ཆུད་ཅིང་འཛིན་ནུས་པ་་་་་
ལ་བཤགས་པར་བྱ་བར་བྱང་ས་ལས་གསུངས་པའི་ཕྱིར་བཤགས་ཡུལ་བྱང་་
སེམས་ཀྱི་སྡོམ་ལྡན་མི་དགོས་པས་སྡོམ་པ་གཞན་གྱི་ལྟུང་བ་བཤགས་པའི་་་
རྣམ་བཞག་དང་མི་འདྲའོ། །འོན་ཀྱང་བྱང་སེམས་ཀྱི་སྡོམ་པ་དང་མི་ལྡན་པའི་
སོ་ཐར་གྱི་སྡོམ་ལྡན་ནི། དགེ་སློང་ཕ་མ་དགོས་ཏེ། དགེ་ཚུལ་སོགས་ནི། སོ་
ཐར་གྱི་ཡང་ལྟུང་བ་བཤགས་པའི་ཡུལ་དུ་མི་རུང་བའི་ཕྱིར་རོ་ཞེས་གསུངས་་་་
སོ། །།དེ་ལ་ཟག་པ་འབྲིང་གི་ལྟུང་བ་རྣམས་ནི། བཤགས་ཡུལ་དུ་འོས་པའི་
གང་ཟག་གསུམ་དང་། ཟག་པ་ཆུང་ངུའི་ལྟུང་བ་རྣམས་དང་ཉེས་བྱས་ཞེ་ལྔ་
ནི། གང་ཟག་གཅིག་གི་མདུན་དུ་རང་རང་གི་མིང་རིགས་སོ་སོར་བརྗོད་པའི་
སྒོ་ནས་བཤགས་པར་བྱ་ཞིང་། དེ་དག་ཐམས་ཅད་ཀྱང་གང་ཟག་གི་མདུན་
དུ་བཤགས་པར་བྱ་བའི་གང་ཟག་མཐུན་པ་མེད་ན་བྱང་ཆུབ་སེམས་དཔའ་་་་་
སྔར་གྱི་ཉེས་པ་དག་ལས་འགྱོད་པ་དང་བཅས་པས་བསམ་པ་ཐག་པ་ནས་་་་་་
ཕྱིན་ཆད་མི་བྱ་བར་སེམས་བསྐྱེད་པར་བྱ་ཞིང་སླན་ཆད་ཀྱང་བསྡོམས་པར་་་་
བྱའོ། །དེ་ལྟར་བྱས་ན་ལྟུང་བ་དེ་དག་ལས་སླར་ལྡང་བར་འགྱུར་རོ། །སྔར་
སྨོས་པ་དག་ལས་གཞན་པའི་བྱང་སེམས་ཀྱི་ཉེས་པ་རྣམས་ནི། གང་ཟག་
གཅིག་གི་མདུན་དུ་བཤགས་པ་གྲུབ་ན་ནི། ངོ་ཚ་དང་ཁྲེལ་ཡོད་སྐྱེ་སླ་བས་
-146-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཤིན་ཏུ་ལེགས་ལ་མ་གྲུབ་ན་ཡང་རྒྱལ་བ་སྲས་བཅས་བློ་ཡུལ་དུ་བསམས་ནས་་
བཤགས་པས་འདག་པར་གསུངས་ཏེ། དོན་འདི་དག་ནི། བྱང་ས་ལས་གསལ་
བར་གསུངས་ཤིང་། བསླབ་བཏུས་སུ། རྨི་ལམ་དུ་འཕགས་པ་ནམ་མཁའི་སྙིང་
པོའི་མདུན་དུ་བཤགས་པའི་ཆོ་ག་དང༌། གཞན་ཡང་ཉེ་བ་འཁོར་གྱིས་ཞུས་
པའི་མདོ་ལས་འབྱུང་བ་ལྟར་ལྟུང་བ་ཡང་ལྕིའི་བྱེ་བྲག་གིས། བཤགས་ཡུལ་
བཅུ་དང་ལྔ་དང་གསུམ་དང་གཉིས་སམ་གཅིག་(༩༠བ)གི་མདུན་དུ་བཤགས་་
པའི་རྣམ་དབྱེ་དང་། སངས་རྒྱས་སུམ་ཅུ་རྩ་ལྔ་ལ་ཉིན་མཚན་དུ་བཤགས་པར་
གསུངས་པ་ལ་སོགས་པའི་ཕྱིར་བཅོས་ཀྱི་ཚུལ་མཐའ་དག་ལ་མཁས་པར་བྱས་
ནས་ལྟུང་བ་བྱུང་བ་རྣམས་ལ་ཇི་མི་སྙམ་པར་མི་འཇོག་ཅིང་ཕྱིར་འཆོས་པའི་་
སྒོ་ཐམས་ཅད་ནས་ལེགས་པར་འབད་དེ་སྦྱང་བར་བྱའོ། །
འདིར་སྨྲས་པ། .གང་གིས་ཐེག་པ་ཆེན་པོ་པར། །འཇོག་བྱེད་ཆོས་ནི་
གཅིག་པུ་པ། །རྫོགས་པའི་བྱང་ཆུབ་ལྗོན་ཤིང་གི །ས་བོན་བླ་ན་མེད་པའི་
སེམས། །།དུས་གསུམ་རྒྱལ་དང་རྒྱལ་བའི་སྲས། །ཀུན་གྱིས་བགྲོད་པ་གཅིག་
པའི་ལམ། །འགྲོ་ཀུན་ཕན་བདེའི་སྒོ་གཅིག་པུ། །ཐེག་ཆེན་ལམ་གྱི་གཞུང་ཤིང་
མཆོག །སྨོན་དང་འཇུག་པའི་བྱང་ཆུབ་སེམས། །ཐབས་ནི་རྣམ་པ་གང་དག་
གིས། །བཅོས་མིན་མཚན་ཉིད་ཡོངས་རྫོགས་པ། །ཇི་ལྟར་རྒྱུད་ལ་སྐྱེད་པ་དང་།
དེ་དག་གང་ལས་གང་ཞིག་གིས། །གང་ཚེ་ཇི་ལྟར་བླང་བ་དང༌། །འཐོབ་དང་
གཏོང་དང་བསྲུང་བ་དང༌། །ཕྱིར་བཅོས་ཆོ་གའི་རིམ་པ་དང་། །རྒྱལ་སྲས་
སྤྱོད་པ་རྒྱ་མཚོ་ལ། །ཇི་ལྟར་སློབ་པའི་རྣམ་གཞག་དག །དང་པོར་ཐོས་པས་
གཏན་ལ་ཕབ། །དྲི་མེད་ལུང་དང་རིགས་པས་བཙལ། །ཚད་མས་དྲངས་པའི་
ངེས་པ་བསྐྱེད། །རྣམ་དག་བསམ་པ་བསྲུང་བའི་ཐབས། །འབད་པས་ཀུན་
གྱིས་ཉམས་སུ་བླང༌། །མྱོང་བ་ཅུང་ཟད་བརྟན་པ་ན། །མ་ནོར་ཆོ་ག་བྱས་ཏེ་
གཟུང༌། །སྨོན་འཇུག་བསླབ་བྱའི་གནས་ཀུན་ལ། །རྩོལ་བ་ལྷོད་པ་མེད་པར་
-147-

མཁས་གྲུབ་དགེ་ལེགས་དཔལ་བཟང་གིས་མཛད།
བསླབ། །རྒྱལ་སྲས་སྤྱོད་པ་ཇི་སྙེད་ལ། །ཉི་ཚེ་བ་དང་ཞུམ་པ་དང་། །ལོག་པའི་
བཤེས་ཀྱིས་མ་བསླད་པར། །དུས་གསུམ་རྒྱལ་བའི་སྲས་རྣམས་(༩༡ན)ཀྱིས། །
ཇི་ལྟར་སྤྱད་ལྟར་བདག་གིས་ཀྱང་། །སྤྱོད་པ་ཚིག་ཙམ་མ་ཡིན་པའི། །བསམ་
པ་དྲག་པོས་ལེགས་པར་སྤྱད། །འདི་ནི་རྡོ་རྗེ་ཐེག་པ་དང་། །ཕ་རོལ་ཕྱིན་པའི་
ཐེག་པ་ཆེ། །གཉི་གའི་ལམ་གྱི་སྲོག་ཡིན་མོད། །འོན་ཀྱང་བློ་གྲོས་བླུན་པོ་ཡིས།།
ཐེག་པ་གཉིས་ཀྱི་བསླབ་བྱ་ལ། །གནང་བཀག་མི་མཐུན་ཅུང་ཟད་ཙམ། །
མཐོང་ནས་ཚ་གྲང་ལྟར་གཟུངས་ཏེ། །ཐེག་ཆེན་ལམ་བཟང་ནུབ་པར་བྱས། །
དིང་སང་སོ་སོ་ཐར་པ་ལ། །སྡོམ་པ་འཐོབ་དང་གཏོང་བ་དང་། །བསྲུང་དང་
ལྟུང་བའི་ལྕི་ཡང་སོགས། །ཐ་སྙད་ཙམ་ཞིག་སྣང་མོད་ཀྱི། །ཐེག་ཆེན་ལམ་ལ་
ཚུལ་འདི་ཡི། །ཐ་སྙད་ཙམ་ཡང་ཕལ་ཆེར་ནུབ། །བྱང་སེམས་སྤྱོད་པའི་རྣམ་
དབྱེ་མེད། །སྡོམ་པ་འཐོབ་དང་གཏོང་བ་དང༌། །བསླབ་བྱའི་གནས་དང་ལྟུང་
བ་ཡི། །གྲངས་ཀྱང་རྣ་བས་མ་ཐོས་ན། །བླང་དོར་སྨོས་ཀྱང་ཅི་དགོས་པའི། །
ཐེག་ཆེན་བསྟན་པའི་ཆོམ་རྐུན་པ། །ཐེག་ཆེན་དགེ་བའི་བཤེས་གཉེན་ལྟར། །
བཅོས་པའི་ལོག་པའི་ལམ་སྟོན་བྱེད། །ཚུལ་འདི་བློ་གྲོས་ལྡན་རྣམས་ཀྱིས། །
ལེགས་པར་བརྟགས་ཏེ་རྒྱལ་བའི་བསྟན། །འབད་པས་གཅེས་པར་གཟུང་བའི་
རིགས། །ཐེག་ཆེན་བསླབ་པའི་གནས་རྣམས་དང༌། །རྒྱལ་སྲས་སྡོམ་པའི་རྣམ་
གཞག་གིས། །ཐ་སྙད་ཙམ་ཡང་མི་ཤེས་ཀྱང་། །བླུན་རྨོངས་སྐྱེ་བོའི་ལམ་སྟོན་
ཅིང་། །ཐེག་པ་མཆོག་གི་རྣལ་འབྱོར་པར། །སྨྲ་བ་བདུད་ཀྱི་གསང་ཚིག་ཡིན། །
བར་སྐབས་ཀྱི་ཚིགས་སུ་བཅད་པའོ། །
སྡོམ་པ་གསུམ་གྱི་རྣམ་པར་གཞག་པ་མདོར་བསྡུས་ཏེ་གཏན་ལ་དབབ་་
པའི་རབ་ཏུ་བྱེད་པ། ཐུབ་བསྟན་རིན་པོ་ཆེའི་(༩༡བ)བྱི་དོར་ཞེས་བྱ་བ་ལས།
བྱང་ཆུབ་སེམས་དཔའི་སྡོམ་པའི་རྣམ་པར་བཞག་པ་སྟེ་གཉིས་པའོ།། །།
ས་148·

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
གསུམ་པ།|རིག་པ་འཛིན་པའི་སྡོམ་པའི་
རྣམ་པར་བཞག་པ།
གསུམ་པ་རིག་པ་འཛིན་པའི་སྡོམ་པའི་རྣམ་པར་བཞག་པ་ནི། སྔགས་
དང་ཕ་རོལ་ཏུ་ཕྱིན་པའི་ཐེག་པ་ཆེན་པོ་གཉིས་ཀྱི་ཐུན་མོང་གི་ལམ་གྱིས་རྒྱུད་
ལེགས་པར་སྦྱངས་པའི་སྒོ་ནས་སྣོད་རུང་དུ་གྱུར་པ་དང་། གང་ཟག་དེ་ཉིད་
ནི། ངེས་པར་རྡོ་རྗེ་ཐེག་པའི་ལམ་ལ་འཇུག་པར་རིགས་པ་ཡིན་ཏེ། དཔལ་
གསང་བ་འདུས་པའི་རྩ་རྒྱུད་ཀྱི་ལེའུ་བཅུ་བདུན་པ་ལས་གསུངས་པ་ལྟར
ལམ་དེ་ནི་བསྐལ་པ་བཟང་པོ་འདི་ལ་ཞིང་འདིར་བྱོན་པའི་སངས་རྒྱས་སྟོང་་་
གི་ནང་ནས་སྟོན་པ་ཤཱཀྱ་ཐུབ་པ་ཁོ་ནས་ཞིང་འདིར་གསུངས་ཀྱིས། གཞན་
དག་གིས་ནི། ཞིང་འདིར་མ་གསུངས་པས་སངས་རྒྱས་ལས་ཀྱང་ཕྲད་པར་
དཀའ་ཞིང་། ཐེག་པ་གཞན་གྱི་ལམ་ལ་བརྟེན་ནས་བསྐལ་པ་གངྒཱའི་ཀླུང་གི་བྱེ་
མ་སྙེད་ཀྱིས་ཀྱང་འཐོབ་པར་དཀའ་བའི་རྫོགས་པའི་བྱང་ཆུབ་དེ་ཉིད་ཐེག་་་་་
པ་འདིའི་ལམ་མཆོག་ཏུ་གྱུར་པ་དག་ལ་བརྟེན་ནས་སྙིགས་དུས་ཀྱི་ཚེ་གཅིག་་
ལ་ཡང་འཐོབ་པར་ནུས་པས་ཤིན་ཏུ་དོན་ཆེ་བའི་ཕྱིར་རོ། །ཐེག་པ་འདི་ཉིད་
ལ་འཇུག་པར་འདོད་ན་ནི། ཐོག་མར་བླ་མ་མཚན་ཉིད་དང་ལྡན་པ་ཞིག་ལ་
ཕ་རོལ་ཏུ་ཕྱིན་པའི་ཐེག་པའི་སྐབས་ཀྱི་དགེ་བའི་བཤེས་གཉེན་བསྟེན་ཚུལ་་་་
ལས་ཀྱང་ཆེས་ཁྱད་པར་དུ་གྱུར་པ་ཞིག་བྱས་ནས། དབང་བསྐུར་བ་རྒྱུད་སྡེ་
དང་མཐུན་པར་མནོས་ཏེ། དེའི་དུས་སུ་ཁས་བླངས་པའི་དམ་ཚིག་དང་སྡོམ་
པ་མིག་གི་འབྲས་བུ་ལྟར་གཅེས་པར་བཟུངས་ནས། རྒྱུད་སྡེ་འོག་མ་ལྟར་ན་
མཚན་བཅས་དང་མཚན་མེད་ཀྱི་རྣལ་འབྱོར་གཉིས་(༩༢ན)དང་། བླ་མེད་
ལྟར་ན་བསྐྱེད་རིམ་དང་རྫོགས་རིམ་གཉིས་ལེགས་པར་བསྒོམས་ན་དངོས་་་་་་
གྲུབ་འགྲུབ་ཀྱི། དེ་ལྟ་མིན་པར་བསྲུང་སྡོམ་ཡལ་བར་དོར་ན་བསྐལ་པ་མང་
-149-

མཁས་གྲུབ་དགེ་ལེགས་དཔལ་བཟང་གིས་མཛད།
པོར་འབད་ཀྱང་མི་འགྲུབ་སྟེ། སྡོམ་འབྱུང་ལས། ཇི་ལྟར་ཉེ་བར་བསྟན་པ་
བཞིན། །ཕྱི་ནས་དམ་ཚིག་སྤྱོད་པར་བརྩོན།།སྣོད་དུ་བྱས་པའི་རྒྱུན་ལས་ནི། །
འཁོར་ལོ་ལ་སོགས་བསྒོམ་རིམ་གྱིས། །ཡང་དག་མན་ངག་ཕུན་ཚོགས་ཀྱིས། །
འགྲུབ་པར་འགྱུར་རོ་གཞན་དུ་མིན། །ཞེས་དང་། མཉམ་སྦྱོར་ལས་ཀྱང་།
དཀྱིལ་འཁོར་དག་ཏུ་མ་ཞུགས་དང༌། །དམ་ཚིག་རྣམས་ནི་སྤངས་པ་དང་། །
གསང་བའི་དེ་ཉིད་མི་ཤེས་པས། །བསྒྲུབས་ཀྱང་ཅི་ཡང་མི་འགྲུབ་བོ། །ཞེས་
དང་། རྩེ་མོ་ལས་ཀྱང་། བསྐལ་པ་བརྒྱ་ཕྲག་དག་ཏུ་ནི། །ཅི་སྟེ་མངོན་པར་
བརྩོན་བྱས་ཀྱང་། །གང་ཟག་བཞི་ནི་འཇིག་རྟེན་དུ། །བསྒྲུབས་ཀྱང་འགྲུབ་པ་
ཉིད་མི་འགྱུར། །བྱང་ཆུབ་སེམས་ནི་མ་སྐྱེས་དང་། །ཐེ་ཚོམ་ལྡན་པ་ཉིད་དང་
ནི། །བཀའ་བཞིན་དུ་ནི་མི་སྤྱོད་པ། །དད་པ་མེད་ཉིད་འགྲུབ་མི་འགྱུར། །ཞེས་
དང་། སྡོམ་འབྱུང་ལས། ཅི་སྟེ་དངོས་གྲུབ་མཆོག་འདོད་ན། །སྲོག་ནི་ཡོངས་
སུ་གཏོང་ཡང་སླ། །འཆི་བའི་དུས་ལ་བབ་ཀྱང་སླ། །རྟག་ཏུ་དམ་ཚིག་བསྲུང་
བར་བྱ། །ཞེས་གསུངས་པ་ལྟར་རོ། །དབང་ཡོངས་སུ་རྫོགས་པར་ཐོབ་པ་ཞིག་
གིས་དམ་ཚིག་དང་སྡོམ་པ་བསྲུང་བ་ལ་འབད་ནས་རྩ་ལྟུང་གིས་མ་གོས་ན་ཚེ་
དེ་ལ་མ་བསྒོམ་པ་ཆེར་མ་བྱུང་ཡང་སྐྱེ་བ་བདུན་ལ་སོགས་པ་ཚུན་ཆད་ཀྱིས་་་་་
མཆོག་འགྲུབ་པར་གསུངས་ཏེ། གསང་བ་མཛོད་ཀྱི་རྒྱུད་སངས་རྒྱས་ཐོད་པའི་
འགྲེལ་( ༩༢བ)པར་དྲངས་པ་ལས། དབང་བསྐུར་ཡང་དག་སྦྱིན་ལྡན་ན། །སྐྱེ་
དང་སྐྱེ་བར་དབང་བསྐུར་འགྱུར། །དེ་ཡི་སྐྱེ་བ་བདུན་ལ་ནི། །མ་བསྒོམས་པར་
ཡང་དངོས་གྲུབ་འཐོབ། །གང་ལ་བསྒོམ་པ་དང་ལྡན་ཞིང་། །གལ་ཏེ་དམ་ཚིག་
སྡོམ་པ་གནས། །སྐྱེ་འདིར་ལས་དབང་གིས་མ་གྲུབ། །སྐྱེ་བ་གཞན་དུ་དངོས་
གྲུབ་འཐོབ། །རེ་ཤིག་དམ་ཚིག་ཉམས་པ་ན། །དངོས་གྲུབ་ཐོབ་པ་ལྟ་ཞོག་གི །
མི་ཡི་སྐྱེ་བའང་རྙེད་པར་དཀའ། །ཞེས་དང་། དམ་ཚིག་ལྔ་པ་ལས་ཀྱང་། གལ་
ཏེ་ལྟུང་བ་མེད་གྱུར་ན། །སྐྱེ་བ་བཅུ་དྲུག་དག་ན་འགྲུབ། །ཅེས་དང༌། རྣམ་
-150-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
གྲོལ་ཟླ་བས་ཀྱང་། །མ་བསྒོམས་གྱུར་ཀྱང་ལྟུང་མེད་ན། །སྐྱེ་བ་བཅུ་དྲུག་དག་
ན་འགྲུབ། །ཅེས་གསུངས་པ་ལྟར་རོ། །དེས་ན་ཐོག་མར་དབང་བསྐུར་བ་རྒྱུད་
སྡེ་དང་མཐུན་པར་ལེགས་པར་ཐོབ་མ་ཐོབ་ཀྱི་རྣམ་གཞག་ཞིབ་ཏུ་མི་རྩི་ཞིང་་
དབང་ཐོབ་ནས་དམ་ཚིག་དང་སྡོམ་པ་ཇི་ཙམ་ཞིག་བསྲུང་བར་བྱ་བ་གྲངས་་་
དང་། ལྟུང་བ་ལྕི་ཡང་གི་རྣམ་དབྱེ་དང་། ལྟུང་བ་སོ་སོའི་བསྲུང་འཚམས་
དང་། ཉམས་ན་ཕྱིར་འཆོས་ཚུལ་སོགས་ཞིབ་ཏུ་ཤེས་པར་བྱས་ནས་དྲན་
ཤེས་རྒྱུན་ལྡན་དུ་བསྟེན་ཏེ་ལྟུང་བས་མི་གོས་པ་དང་གོས་ན་ཕྱིར་འཆོས་པ་ལ་
འབད་པ་ཐམས་ཅད་ཀྱིས་ནན་ཏན་དུ་སློབ་པ་མེད་པར། ལྟུང་བའི་གྲངས་
ལ་སོགས་པ་དེ་སྐད་བཤད་པ་དེ་དག་གི་ཐ་སྙད་ཙམ་གྱི་རྣམ་གཞག་ཀྱང་མ་་་་
ཆགས་པར་བྱས་ནས། སྲུང་སྡོམ་ཡལ་བར་དོར་ཏེ། ལྷ་བསྒོམ་པ་དང༌།
སྔགས་བཟླས་པ་དང་། རྩ་རླུང་ཐིག་ལེ་བསྒོམ་པ་དང༌། འཕྱར་གཡེང་གི་
སེམས་དང་རྒོད་བག་གི་བློས་ཉོན་མོངས་པ་ཅན་གྱི་སེམས་ཀྱིས་ཀུན་ནས་
བསླངས་ཏེ། ཚུལ་མ་ཡིན་པའི་ཀུན་ཏུ་སྤྱོད་པ་སྣ་ཚོགས་པ་འབད་པས་ལྷུར་
(༩༣ན) ལེན་པའི་སྒོ་ནས དཀྱིལ་འཁོར་ཆེན་པོ་སྒྲུབ་ཅིང་མཆོད་པར་ཐ་སྙད་
བཏགས་པའི་ཆོ་གའི་གཟུགས་བརྙན་ཙམ་ཞིག་རྩེ་འཇོ་དང་བཟའ་བཏུང་གི་
བློས་འབད་དེ། སྒྲུབ་པ་ལ་སོགས་པ་ནི། དངོས་གྲུབ་འགྲུབ་པ་ལྟ་ཞོག །ངན་
འགྲོ་མི་བཟད་པའི་སྒོ་འབྱེད་པར་བྱས་པ་ཡིན་པར་རྒྱུད་སྡེ་རིན་པོ་ཆེ་གོང་་་་་
འོག་དུ་མ་ཞིག་དང་རྒྱ་བོད་ཀྱི་མཁས་གྲུབ་ཆེན་པོ་དུ་མ་ཞིག་གིས་ལན་བརྒྱ་
ཕྲག་གཅིག་ཏུ་བཀའ་སྩལ་ཏོ། །དེ་ཡང་སྔགས་ཀྱི་ཐུན་མོང་མ་ཡིན་པའི་སྡོམ་
པ་མ་ཐོབ་པ་ཐོབ་པར་བྱ་བའི་ཕྱིར་དུ་ལེན་པ་དང༌། ཐོབ་ཟིན་ཉམས་པ་སླར་
གསོ་བར་བྱ་བའི་ཕྱིར་ལེན་པ་ནི། ངེས་པར་དཀྱིལ་འཁོར་དུ་བཅུག་ནས་
དབང་བསྐུར་བ་ལ་ལྟོས་ཏེ། དུས་འཁོར་རྒྱུད་ཀྱི་དབང་ལེ་ལས། རྩ་བའི་
ལྟུང་བ་བྱུང་བ་གང་ཞིག་དག་པའི་སླད་དུ་སླར་ཡང་དཀྱིལ་འཁོར་འདིར་ནི་་་
-151aL-:

མཁས་གྲུབ་དགེ་ལེགས་དཔལ་བཟང་གིས་མཛད།
འཇུག་བྱ་སྟེ་ཞེས་དང་། དགྲ་ནག་གི་རྒྱུད་ཀྱི་ལེའུ་བཅུ་བདུན་པ་ལས་ཀྱང་།
གལ་ཏེ་བག་མེད་བྱུང་གྱུར་པས།།བླ་མ་དམ་ཚིག་ལ་གནོད་ན། །དེ་ནི་དཀྱིལ་
འཁོར་བྲིས་བྱས་ལ། །བདེ་གཤེགས་རྣམས་ལ་ཉེས་པ་བཤགས། །ཞེས་དང༌།
ཤཱནྟི་པས། བླ་མ་བརྙེས་པར་གྱུར་བའམ་ཞེས་བྱ་བ་ལ་སོགས་པས་ནི། རྩ་བའི་
ལྟུང་བ་བྱུང་ན་སླར་དཀྱིལ་འཁོར་དུ་ཞུགས་ལ་དབང་བླང་བ་སྟེ། ཇི་སྐད་དུ།
རྩ་བའི་ལྟུང་བ་བྱུང་བ་ལ། །སྦྱང་ཕྱིར་དཀྱིལ་འཁོར་ཞུགས་ནས་ནི། །བཀའ་
ཐོབ་བྱས་ན་ལྟུང་བ་ཡང་། །ཆུང་ངུ་དག་ཏུ་འགྱུར་བ་ཡིན། །ཞེས་གསུངས་སོ། །
ཞེས་དང༌། སྡོམ་འབྱུང་གི་ལེའུ་ཉེར་བདུན་པའི་འགྲེལ་པར་ཡང་། འདི་
རྣམས་གང་རུང་ལྟུང་བ་ལ། །སླར་ཡང་དབང་བསྐུར་གྱིས་དག་བྱ། །ཞེས་རྩ་
ལྟུང་བྱུང་ནས་ཉམས་(༩༣༠)པ་སླར་གསོ་བ་ལ་ཡང་དེ་ལྟར་གསུངས་ན། སྔར་
མ་ཐོབ་པ་ཐོབ་པར་བྱེད་པ་ལ་ལྟ་སྨོས་ཀྱང་ཅི་དགོས་པའི་ཕྱིར་རོ། །འོ་ན་
དབང་བསྐུར་བ་ཡོངས་སུ་རྫོགས་ཀྱི་བར་དུ་སྡོམ་པ་མི་སྐྱེའམ་སྙམ་ན། དེ་ནི་
མ་ཡིན་ཏེ། དཔེར་ན་ཉེས་མེད་ཀྱི་དགེ་སློང་གི་སྡོམ་པ་རྣམ་པར་དག་པ་སྐྱེ་བ་
ཆོ་ག་སྦྱོར་དངོས་རྗེས་གསུམ་རྫོགས་པར་བྱེད་པ་དང་སྦྲེལ་ནས་གསོལ་བཞིའི་
ལས་བྱེད་པ་ངེས་པར་ལྟོས་མོད་ཀྱང་། བསྒྲུབ་བྱའི་རྒྱུད་ལ་དགེ་སློང་གི་སྡོམ་
པ་ནི། བརྗོད་པ་གསུམ་པའི་དོན་གྱི་སུམ་གཉིས་རྫོགས་པ་ན་སྐྱེ་ཡི། ཆོ་གའི་
མཇུག་རྫོགས་པའི་མཐའ་བར་དུ་མི་སྐྱེ་བ་མ་ཡིན་པ་བཞིན་དུ། སྔགས་ཀྱི་སྡོམ་
པ་གསར་དུ་ཐོབ་པར་བྱེད་པ་ཡང་དཀྱིལ་འཁོར་དུ་བཅུག་ནས་དབང་བསྐུར་
བ་དང་སྦྲེལ་ཏེ་རིགས་ལྔའི་སྡོམ་གཟུང་བྱེད་པ་ལ་ངེས་པར་བལྟོས་ཀྱང་།
རིགས་ལྔའི་སྡོམ་གཟུང་རྫོགས་པའི་མཐར་སྡོམ་པ་སྐྱེ་བ་ཡིན་གྱི དབང་
བསྐུར་བ་རྫོགས་པའི་མཐའ་བར་དུ་མི་སྐྱེ་བ་མ་ཡིན་ནོ། །དེ་ཡང་ཀླུ་བྱང་
གིས། སློབ་མ་དང་ནི་བླ་མ་ཡིས། །དང་པོར་ལན་གསུམ་བརྗོད་ནས་ནི།
ཞེས་སྡོམ་པ་བཟུང་བའི་ཆོ་ག་དཔོན་སློབ་གཉི་གས་ལན་གསུམ་གསུམ་བརྗོད་
-152-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དགོས་པར་གསུངས་ཤིང་། ཟུང་འཇུག་གསལ་བ་དང་། དཀྱིལ་ཆོག་རྡོ་
རྗེའི་ཕྲེང་བ་ལས་ཀྱང་ལན་གསུམ་གསུམ་བྱེད་པར་གསུངས་པས་ངེས་པར་བྱ་
དགོས་ལ། ཁྱད་པར་དུ་སྡོམ་པ་གསར་དུ་ལེན་པ་དང་ཉམས་པ་གསོ་བའི་སྡོམ་
གཟུང་གི་ཚིག་ཚང་བ་དང་ལན་གསུམ་རྗེས་སུ་བཟློས་པའི་གྲངས་ཚང་བ་་་་་
ངེས་པར་དགོས་ཀྱི། མ་ཚང་ན་སྡོམ་པ་མི་སྐྱེ་ཞིང༌། སྔགས་སྡོམ་མ་སྐྱེས་པ་ལ་
རྡོ་རྗེ་སློབ་དཔོན་གྱི་དབང་དང་( ༩༤ན) དབང་གོང་མ་གསུམ་བསྐུར་བའི་ཆོ་་་
ག་བྱས་སུ་ཟིན་ཀྱང་དབང་བསྐུར་ཐོབ་པའི་གོ་མི་ཆོད་དོ། །སྡོམ་གཟུང་བྱེད་
པའི་དུས་ནི། ཀླུ་བྱང་གི་དཀྱིལ་ཆོག་ཉི་ཤུ་པ་དང་། ཟུང་འཇུག་གསལ་བ་
དང་། དཀྱིལ་ཆོག་རྡོ་རྗེ་འཕྲེང་བ་སོགས་མང་པོར་སྟ་གོན་གྱི་སྐབས་སུ་མཛད་
ལ། རྡོ་རྗེ་རྩེ་མོའི་རྗེས་སུ་འབྲངས་ནས་སློབ་དཔོན་ཀུན་དགའ་སྙིང་པོ་ལ་
སོགས་པ་དག་གིས་དངོས་གཞིའི་སྐབས་སུ་ལེན་པ་མཛད་ཅིང་། མར་མེ་
མཛད་བཟང་པོས། རྨི་ལམ་བཟང་ངན་བྲིས་ནས་ནི། །མི་དགེ་ཐབས་སྦྱོར་
དག་གིས་གཞོམ། །སློབ་མ་ལེགས་བསྲུངས་སྣོད་གྱུར་པ། །དེ་ནས་སྡོམ་པ་
འཛིན་དུ་གཞུག །།ཅེས་སློབ་མ་ལ་རྨི་ལམ་དྲིས་པའི་འོག་དངོས་གཞི་མ་ཟུག་
པའི་བར་སྐབས་དེས་ལེན་པ་མཛད་དེ། དེའི་རྗེས་སུ་འབྲང་བ་ཡང་མང་བས།
གནས་སྐབས་གསུམ་པོ་དེ་གང་དུ་བླངས་ཀྱང་སྐྱེ་བ་ཡིན་། །འོ་ན་སྡོམ་པ་
ཐོབ་ཟིན་མ་བཏང་བས་ཀྱང་མངོན་རྟོགས་བསྒོམ་པ་དང་བདག་འཇུག་ལ་་་་
སོགས་པའི་སྐབས་སུ་ཡང་ཡང་ལེན་པར་གསུངས་པ་ཅི་ཡིན་སྙམ་ན། དེ་ནི།
དམ་ཚིག་རྣམས་བསྲུང་བ་ལ་སེམས་བརྟན་པའི་ཕྱིར་ཡིན་ཏེ། ཨ་བ་ཏ་ར་
ལས། བཅོམ་ལྡན་འདས་ཀྱི་སྤྱན་སྔར་སྤྱིའི་ཆོ་ག་བསྟན་པའི་མཚན་ཉིད་ཐེག་
པ་ཆེན་པོའི་སྡོམ་པ་སྔར་མནོས་སུ་ཟིན་ཀྱང་སེམས་བརྟན་པར་བྱ་བའི་ཕྱིར་་་
ཡང་བསྐྱེད་དོ། །ཞེས་གསུངས་སོ། །དེ་ལྟར་ན་དབང་ཇི་ཙམ་ཞིག་བསྐུར་བ་
ཡང་སློབ་མས་སྡོམ་པ་ཇི་ཙམ་ཞིག་འཛིན་པའི་རྗེས་སུ་བྱེད་པ་ཡིན་ཏེ། འདི་
-153ཨཏྟི

མཁས་གྲུབ་དགེ་ལེགས་དཔལ་བཟང་གིས་མཛད།
ལྟར་རྡོ་རྗེ་འབྱུང་བ་ལས། གང་ཞིག་སྡོམ་པ་འཛིན་པར་མི་བྱེད་པ་དེ་ལ་ནི།
དེང་ཁྱོད་ཅེས་(༩༤བ) བྱ་བ་ལ་སོགས་པ་རྣམས་བརྗོད་པར་མི་བྱ་སྟེ། སློབ་
དཔོན་དུ་རྗེས་སུ་གནང་བ་དང་དབང་བསྐུར་བར་མི་བྱའོ། །འཇུག་པ་ཙམ་
ཞིག་བྱེད་དུ་གཞུག་ཀྲོ །ཞེས་ཐེག་པ་ཆེན་པོའི་སྡོམ་པ་གང་ཡང་མི་འཛིན་ན་
མེ་ཏོག་དོར་ནས་ལྷ་ངོ་སྟོན་པ་ཡན་ཆད་འཇུག་པ་ཙམ་ཞིག་བྱེད་ལ་དབང་མ་
བསྐུར་ཞིང་།  ཿ འཇུག་པའི་སྐབས་ཀྱི་ཡང་དམ་བཞག་ལ་སོགས་པའི་སྣོད་
རྣམས་མི་བྱེད་པར་གསུངས་ཤིང་གཞུག་པ་ཙམ་ལ་ནི། སྣོད་དང་ལྡན་མི་ལྡན་
བརྟག་མི་དགོས་པར་གསུངས་ཏེ། རྩེ་མོ་ལས། དེ་བཞིན་གཤེགས་པ་ཐམས་
ཅད་ཀྱི་གསང་བའི་དཀྱིལ་འཁོར་གྱི་རྒྱལ་པོ་ཆེན་པོ་འདིས་ནི། མ་ལུས་ཤིང་
ནུས་པ་མེད་པའི་སེམས་ཅན་གྱི་ཁམས་ཐམས་ཅད་འཇུག་ཏུ་རུང་ངོ་། །སྣོད་
དང་སྣོད་མ་ཡིན་པ་ཡོངས་སུ་བརྟག་པར་མི་བྱ་སྟེ། གཞུག་པ་ཙམ་ལ་མངོན་
པར་ཞེན་པས་ཡོངས་སུ་བཟུང་བར་བྱའོ། །དེ་ཅིའི་ཕྱིར་ཞེ་ན། སེམས་ཅན་
ཐམས་ཅད་ཀྱིས་མཐོང་བ་ཙམ་གྱི་མོད་ལ་ཕྱིར་མི་ལྡོག་པ་ཉིད་དུ་འགྱུར་རོ། །
དད་པ་མེད་པ་དང་། དགེ་བའི་རྩ་བ་མ་བསགས་པ་དང་། རྒྱུད་ཡོངས་སུ་མ་
སྨིན་པ་དང་། མོས་པ་མེད་པ་མང་དུ་ཟིན་ཀྱང་མཐོང་བ་ཙམ་གྱིས་སོ། །ཞེས་
གསུངས་ལ། དེ་ཡང་དཀྱིལ་འཁོར་དུ་གཞུག་པ་དང་ཞུགས་པ་ལ་དབང་
བསྐུར་བ་གཉིས་ཀྱི་ནང་ནས་གཞུག་པ་ཙམ་ནི། སྣོད་དང་མི་ལྡན་པ་ལ་ཡང་
མ་བཀག་པ་ཡིན་གྱི། དབང་བསྐུར་བ་མི་འགོག་པ་ནི། མ་ཡིན་ཏེ། རྩེ་མོ་ལས།
གལ་ཏེ་དེ་ནི་སྣོད་མིན་ན། །དེ་ལ་གཞུག་པ་སྦྱིན་པར་བྱ། །ཞེས་དང་། གཞུག་
པ་ཙམ་ཞིག་སྦྱིན་བྱ་ཡི། །རྣམ་པ་ཐམས་ཅད་བྱ་བ་མིན་ཞེས་( ༩༥ན)གསུངས་
པའི་ཕྱིར་རོ། །།དེས་ན་རྩ་རྒྱུད་དེ་ཉིད་བསྡུས་པར། རྡོ་རྗེ་དབྱིངས་ཀྱི་
དཀྱིལ་འཁོར་ཆེན་པོ་འདིར་གཞུག་པ་ལ་སྣོད་དུ་གྱུར་པ་དང་སྣོད་དུ་མ་གྱུར་་
པ་བརྟག་མི་འཚལ་ལོ། །ཞེས་གསུངས་པ་ཡང་བཤད་རྒྱུད་རྩེ་མོས་བཀྲལ་
154-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
བའི་དོན་སློབ་དཔོན་ཀུན་སྙིང་གིས་གསུངས་པ་དེ་ལྟར་ཤེས་པར་བྱའོ། །ཐེག་
ཆེན་གྱི་སྡོམ་པ་མི་འཛིན་པ་ལ་དབང་མི་བསྐུར་བར་དཀྱིལ་འཁོར་དུ་གཞུག་་་
པ་ཙམ་ཞིག་བྱེད་པ་དེ་ནི། རྣམ་སྣང་མངོན་བྱང་གི་འགྲེལ་པར་སློབ་དཔོན་
ཆེན་པོས་སངས་རྒྱས་གསང་བས་བྱ་སྤྱོད་ལ་ཡང་བྱ་བར་གསུངས་ལ། དགྲ་
ནག་གི་འགྲེལ་པ་རིན་ཆེན་སྒྲོན་མར་བླ་མེད་ལ་ཡང་ཚུལ་དེ་བཞིན་དུ་བྱ་བར་
གསུངས་སོ། །ཐེག་པ་ཆེན་པོ་བསྒོམ་པ་ལ་གཉིས་ལས། ཐུན་མོང་བ་བྱང་
སེམས་ཀྱི་སྡོམ་པ་ཙམ་ཞིག་འཛིན་གྱི་ཐུན་མོང་མ་ཡིན་པ་སྔགས་ཀྱི་སྡོམ་པ་་་་་
འཛིན་པར་མི་ནུས་པ་ལ་ནི། རྡོ་རྗེ་སློབ་དཔོན་གྱི་དབང་བསྐུར་བ་དོན་དུ་
གཉེར་མི་གཉེར་གང་ཡིན་ཀྱང་རུང་རིག་པའི་དབང་བསྐུར་བ་ཙམ་གྱི་སློབ་་་་་
མའི་དབང་བསྐུར་འབའ་ཞིག་སྦྱིན་པར་བྱ་ཡི། རྡོ་རྗེ་སློབ་དཔོན་གྱི་དབང་
ཡན་ཆད་རྣམ་པ་ཐམས་ཅད་དུ་སྦྱིན་པར་མི་བྱ་སྟེ། བཞི་བརྒྱ་ལྔ་བཅུ་པའི་
འགྲེལ་པར་མཁས་པ་ཆེན་པོ་ཤཱནྟི་པས། ཡང་འགའ་ཞིག་ལ་རིག་པའི་དབང་
བསྐུར་བ་འབའ་ཞིག་ཙམ་སྦྱིན་ཞེ་ན། སློབ་དཔོན་དུ་དབང་བསྐུར་བ་དོན་དུ་
མི་གཉེར་བའམ། དེ་དོན་དུ་གཉེར་བ་སྤྱིའི་སྡོམ་པ་ཉི་ཚེ་ཙམ་ལེན་པར་བྱེད་
ཀྱི་སློབ་དཔོན་གྱི་སྡོམ་པ་ནི་མ་ཡིན་པ་དག་ལའོ། །ཞེས་དང༌། དེ་ཉིད་ལས།
དེ་ལ་སྡོམ་པ་གང་སློབ་དཔོན་མི་བྱེད་ཀྱང་སྦྱིན་པ་དེ་ནི་སྤྱིའི་ཡིན་ཏེ། སྐྱབས་
(༩༥བ) སུ་འགྲོ་བ་དང་བྱང་ཆུབ་ཏུ་སེམས་བསྐྱེད་པ་ཙམ་གྱི་མཚན་ཉིད་སྔར་་
བཤད་པ་ཡིན་ནོ། །དེ་ལ་སློབ་དཔོན་དུ་བྱེད་པར་སྦྱིན་པ་གང་ཡིན་པ་དེ་་་
ནི་སློབ་དཔོན་གྱི་སྡོམ་པ་སྟེ་རིགས་ལྔས་བསྡུས་པའོ། །ཞེས་གསུངས་ཤིང་།
དཀྱིལ་ཆོག་རྡོ་རྗེ་འཕྲེང་བ་དང་སྡོམ་འབྱུང་གི་འགྲེལ་པ་པདྨ་ཅན་ལ་སོགས་་་
པར་ཡང་ཚུལ་འདི་བཞིན་དུ་གསུངས་པ་ལྟར་རོ། །དེ་ལྟར་རྣམ་གཞག་མཛད་
པ་དག་ནི་དབང་བསྐུར་བ་ལ་སྡོམ་པ་གཟུང་དགོས་པ་དང་བཟུངས་ནས་་་་་་་
ཚུལ་བཞིན་དུ་བསྲུང་དགོས་པའི་དབང་དུ་མཛད་ཀྱི་སྲུང་སྡོམ་མི་བྱེད་པར་་་་
-155-

མཁས་གྲུབ་དགེ་ལེགས་དཔལ་བཟང་གིས་མཛད།
ཆོ་གས་འཛིན་པའི་གྲངས་གང་མང་ལྟ་བའི་དབང་དུ་མཛད་པ་མ་ཡིན་ནོ། །
ཐེག་ཆེན་ཐུན་མོང་གི་སྡོམ་པ་འཛིན་པའི་ཆོ་གའི་ཚིག་ནི། རྡོ་རྗེ་གུར་ལས
དཀོན་མཆོག་གསུམ་ལ་བདག་སྐྱབས་མཆི །ཞེས་སོགས་
གསུངས་པ།
ཉིད་རྒྱ་གར་གྱི་དཀྱིལ་ཆོག་རྣམས་སུ་བཀོད་པ་མང་ངོ་། །དེ་བས་ན་དབང་
བསྐུར་བའི་ཚེ་ཚིག་དེ་ཉིད་ཀྱིས་ཐུན་མོང་གི་སྡོམ་པ་འཛིན་པའི་སྐབས་སུ།
སློབ་དཔོན་གྱིས་དོན་ལེགས་པར་བཤད་ནས་སྨོན་འཇུག་གཉིས་ཀའི་གོ་བ་་་་་་
དམིགས་ཕྱེད་པར་བརྡ་སྤྲད་དེ་སློབ་མ་ལ་ལེན་འདོད་དྲག་པོ་བསྐྱེད་ནས་ཆོ་་་
ག་དལ་བུས་བྱ་བ་ཤིན་ཏུ་གལ་ཆེ་སྟེ། དེ་ལྟ་མ་ཡིན་ན་སྐབས་དེར་སློབ་མའི་
རྒྱུད་ལ་བྱང་སེམས་ཀྱི་སྡོམ་པ་མི་སྐྱེ་ཞིང་། དེ་མ་སྐྱེས་པ་ལ་རིག་པའི་དབང་
ཙམ་ཡང་བསྐུར་དུ་མི་རུང་ལ། བསྐུར་ཀྱང་ཐོབ་པའི་གོ་མི་ཆོད་པའི་ཕྱིར་
དང་། སྐབས་དེར་བྱང་སེམས་ཀྱི་སྡོམ་པ་མ་སྐྱེས་ན་རིགས་ལྔའི་སྡོམ་གཟུང་
ལན་བརྒྱ་ཕྲག་ཅིག་བྱས་སུ་ཟིན་ཀྱང་སྔགས་ཀྱི་སྡོམ་པ་སྐྱེ་མི་སྲིད་ལ། དེ་མ་
སྐྱེས་པར་རྡོ་རྗེ་སློབ་དཔོན་(༩༦ན) གྱི་དབང་དང་དབང་གོང་མ་རྣམས་བསྐུར་
བའི་ཆོ་ག་བྱར་མི་རུང་ལ། བྱས་སུ་ཟིན་ཀྱང་དབང་དེ་དག་ཐོབ་པའི་གོ་མི་
ཆོད་པའི་ཕྱིར་རོ། །།དེས་ན་དབང་བསྐུར་བའི་སྐབས་སུ་བྱང་སེམས་ཀྱི་སྡོམ་
པ་འཛིན་དགོས་མི་དགོས་ཀྱི་རྟག་པ་ཙམ་ཡང་མ་ཞུགས་ན་དབང་ཐོབ་ནས་་
བྱང་སེམས་ཀྱི་སྡོམ་པའི་རྩ་ལྟུང་དང་བསླབ་བྱ་རྣམས་ཤེས་པར་བྱས་ནས་་་་་་་་
བསྲུང་དགོས་པ་ལ་ཐེ་ཚོམ་ཙམ་ཡང་མ་ཞུགས་པ་ལྟ་སྨོས་ཀྱང་ཅི་དགོས་པར་་
གྱུར་པའི་རྡོ་རྗེ་སློབ་དཔོན་གྱི་གཟུགས་བརྙན་དག་གིས་སློབ་མ་རྣམས་ལ་
བྱང་སེམས་དང་སྔགས་ཀྱི་སྡོམ་པ་གང་གི་ཡང་བསླབ་བྱ་གང་ལ་ཡང་ཚུལ་ཇི་་
ལྟར་བསླབ་དགོས་པའི་བརྡ་གང་ཡང་མི་སྦྱོར་བར་དབང་རྫོགས་པར་བསྐུར་་
བའི་ཆོ་ག་ལན་བརྒྱ་ཕྲག་དུ་མ་སྒྲུབ་པར་བྱེད་པ་དག་ནི། རང་གཞན་གཉིས་
ཀ་ཕུང་བར་བྱེད་པའི་ཐབས་གོང་ན་མེད་པ་ཡིན་པར་ཤེས་པར་བྱས་ནས་་་་་་
-156-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
རྣམ་དཔྱོད་དང་ལྡན་པ་དག་གིས་དྲི་རབ་ཏུ་མནམ་པའི་མི་གཙང་བའི་ཕུང་་་
པོ་ཆེན་པོ་འབུས་གཡེངས་པ་དང་ཆོས་མཚུངས་པར་བལྟ་བར་བྱའོ། །དེའི་
ཕྱིར་རྒྱུད་སྡེ་བཞི་པོ་གང་ཡང་རུང་བའི་དཀྱིལ་འཁོར་དུ་རིག་པའི་དབང་་་་་་
ཙམ་ཞིག་ཐོབ་པ་ཡན་ཆད་ཐམས་ཅད་ཀྱིས་ཀྱང་བྱང་སེམས་ཀྱི་སྡོམ་པའི་རྩ་་་
ལྟུང་དང་བསླབ་བྱ་རྣམས་ཤེས་པར་བྱས་ནས་འབད་པ་ཐམས་ཅད་ཀྱིས་་་་་་་་
ལེགས་པར་བསྲུང་བ་ཉིད་མཆོག་ཏུ་གལ་ཆེ་སྟེ། འདི་མེད་ན་འགྲམ་རྩ་ཟགས་
པའི་ཁང་རུལ་དང་འདྲའོ། །འོ་ན་བྱ་སྤྱོད་གཉིས་ལ་སྡོམ་པ་ཇི་ཙམ་ཞིག་་་་
འཛིན་པ་ཡིན་ཅེ་ན། དཀྱིལ་འཁོར་ཆོ་ག་རྡོ་རྗེ་འཕྲེང་བ་ལས་འཕྲེང་བ་དང་
ཆུ་ལ་སོགས་(༩༦བ)པ་དབང་དྲུག་པོ་འདི་རྣམས་ཀྱི་མ་རིག་པའི་གཉེན་པོ་་་་་
ཧི
ནུས་པ་ཉིད་དུ་སྒྲུབ་པར་བྱེད་པས་རིག་པའི་དབང་ཞེས་བརྗོད་དོ། །དབང་
འདི་རྣམས་བསྐུར་བའི་སློབ་མ་བྱ་བ་དང་སྤྱོད་པའི་རྒྱུད་དག་ཉན་པ་དང་་་་་་
བཤད་པ་དང་སྔགས་བསྒྲུབ་པ་རྣམས་ལ་དབང་བར་འགྱུར་རོ། །ཞེས་་་་་
གསུངས་ཤིང་སྡོམ་འབྱུང་གི་དཀའ་འགྲེལ་པདྨ་ཅན་ལས་ཀྱང་དེ་ལྟར་
བཤད་ལ། སློབ་དཔོན་ཆེན་པོ་སངས་རྒྱས་གསང་བ་ལ་སོགས་པ་བྱ་སྤྱོད་ལ་
མཁས་པའི་ཚད་ལྡན་དག་གིས་ཀྱང་བྱ་སྤྱོད་ལ་རིག་པའི་དབང་དང་མཐའ་་་་
རྟེན་ཆོས་བཤད་པའི་རྗེས་གནང་ཙམ་ལས་མ་གཏོགས་པའི་དབང་གཞན་མ་་
གསུངས་ཤིང་། བྱ་སྤྱོད་ཀྱི་རྒྱུད་གང་དུ་ཡང་མ་གསུངས་ལ་ཡེ་ཤེས་ཐིག་ལེའི་
རྒྱུད་ལས། རིག་པའི་དབང་ལྔ་མ་གཏོགས་པའི་རྡོ་རྗེ་སློབ་དཔོན་གྱི་དབང་ནི་
རྣལ་འབྱོར་རྒྱུད་ཡན་ཆད་ཀྱི་ཁྱད་ཆོས་ཡིན་གྱི་བྱ་སྤྱོད་ལ་མེད་པར་གསུངས་་་
ཤིང་། སློབ་དཔོན་ཀུན་དགའ་སྙིང་པོ་དང༌། གྲུབ་ཆེན་ལྭ་བ་པ་དང་། སློབ་
དཔོན་ཤཱནྟི་པ་དང་། ཨ་བྷྱ་ཀ་ར་རྣམས་ཀྱིས་རིག་པའི་དབང་ཙམ་བསྐུར་
གྱི་རྡོ་རྗེ་སློབ་དཔོན་གྱི་དབང་མི་བསྐར་བ་ལ་རིགས་ལྔའི་སྡོམ་གཟུང་མི་བྱེད་་
པར་གསུངས་པའི་ཕྱིར་དང་། གསང་བ་སྤྱི་རྒྱུད་ལས། དེ་ཡི་ནུབ་མོ་ཅི་ནུས་
-157-

མཁས་གྲུབ་དགེ་ལེགས་དཔལ་བཟང་གིས་མཛད།
པར། །དེ་བཞིན་སྡོམ་པ་འཛིན་དུ་གཞུག །ཅེས་གསུངས་ནས། དང་པོར་
གསུམ་ལ་སྐྱབས་སུ་བཏད། །དེ་ནས་བླ་མས་བྱང་ཆུབ་སེམས། །མ་བསྐྱེད་པར་
ནི་བསྐྱེད་པར་བྱ། །བསྐྱེད་པ་དག་ཀྱང་དྲན་པར་བྱ། །ཞེས་གསུངས་ཤིང་།
ཚིགས་བཅད་ཕྱི་མ་འདི། བཞི་བརྒྱ་ལྔ་བཅུ་པར་ཡང་བཀོད་པའི་འབྲེལ་པར་
ཤཱནྟི་པས་ཐུན་མོང་གི་སྡོམ་(༩༧ན) པ་འཛིན་པའི་ཆོ་གས་འཛིན་པར་གསུངས་
པ་དང་། འཇམ་དཔལ་རྩ་རྒྱུད་ལས་ཀྱང་། ཆོས་གསུམ་དང་ལྡན་ན་སྔགས་ཀྱི་
སྤྱོད་པ་ཡོངས་སུ་དག་པར་འགྱུར་ཏེ། གསུམ་པོ་གང་ཞེ་ན། སེམས་ཅན་
ཐམས་ཅད་ཡོངས་སུ་མི་གཏོང་བ་ཉིད་དང་། བྱང་ཆུབ་སེམས་དཔའི་ཚུལ་
ཁྲིམས་ཀྱི་སྡོམ་པ་བསྲུང་བ་དང་། རང་གི་སྔགས་ཡོངས་སུ་མི་གཏོང་བ་ཉིད་
དོ། །ཞེས་གསུངས་ལ། གཞན་ཡང་རྣམ་སྣང་མངོན་བྱང་དང་དམ་ཚིག་གསུམ་
བཀོད་ལ་སོགས་པ་བྱ་སྤྱོད་ཀྱི་རྒྱུད་སྡེ་དག་ནས་དབང་བསྐུར་བའི་སྐབས་སུ་་་་
སྡོམ་པ་ལེན་པའི་ཆོ་ག་གསུངས་པ་ཐམས་ཅད་འཇུག་སྡོམ་འཛིན་པ་འབའ་་་་
ཞིག་ཏུ་སྣང་བའི་ཕྱིར། བྱ་སྤྱོད་ཀྱི་དཀྱིལ་འཁོར་ཙམ་དུ་དབང་བསྐུར་བ་ཐོབ་
པ་དག་གི་རྒྱུད་ལ་རྩ་ལྟུང་བྱུང་བ་གཅོད་པའི་ཐེག་པ་ཆེན་པོའི་སྡོམ་པ་ནི།
བྱང་སེམས་ཀྱི་སྡོམ་པ་ཁོ་ན་ཡིན་གྱི་སྔགས་ཀྱི་ཐུན་མོང་མ་ཡིན་པའི་སྡོམ་པ་་་་་
མེད་ལ། དེའི་ཕྱིར་རྩ་ལྟུང་ཡང་གོང་དུ་བཤད་པའི་བྱང་སེམས་ཀྱི་སྡོམ་པའི་རྩ་
ལྟུང་དེ་དག་ཉིད་ཡིན་གྱི་བྱ་སྤྱོད་ལ་སྔགས་ཀྱི་ཐུན་མོང་མ་ཡིན་པའི་རྩ་ལྟུང་་་་་
གི་རྣམ་གཞག་གཞན་བྱར་མེད་དོ། །འོན་ཀྱང་བྱ་སྤྱོད་ཀྱི་དབང་བསྐུར་བ་དག་
གིས་བསྲུང་དགོས་པའི་ཡན་ལག་གི་དམ་ཚིག་ཐུན་མོང་མ་ཡིན་པ་ནི། ལེགས་
གྲུབ་ལས་གསུངས་པ་ལྟར་དུ་མ་ཞིག་ཡོད་དོ། །དེ་བས་ན་ད་ལྟ་བྱ་རྒྱུད་ཀྱི་
དབང་བསྐུར་མང་དུ་བྱེད་པའི་སློབ་དཔོན་དང་སློབ་མ་ཕལ་ཆེ་བ་ལ་དབང་་་
དེ་ཉིད་ཀྱི་སྐབས་སུ་སྡོམ་པ་གང་གཟུངས་དང་རྩ་ལྟུང་སོགས་ཇི་ཙམ་ཞིག་་་་་་་
བསྲུང་རྒྱུ་ཡིན་པ་དང་དབང་དེ་ཐོབ་ནས་བསླབ་བྱའི་གནས་ཇི་ལྟ་བུ་དག་ལ་་
-158

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
བསླབ་པར་བྱ་ཞིང་མ་བསླབས་(༩༧བ) ན་ཉེས་དམིགས་ཇི་ལྟར་འབྱུང་བ་ལ་
བློ་ཁ་ཕྱོགས་པ་མི་སྣང་བས། གང་ཟག་དམ་པ་རང་གཞན་བསླུ་བར་མི་བྱེད་
པ་དག་གིས་ནི། གནས་དེ་དག་ལ་མཁས་པར་བྱ་སྟེ་བླང་དོར་ཚུལ་བཞིན་དུ་
བྱ་བར་རིགས་པ་ཡིན་ནོ། །གོང་དུ་ཇི་སྐད་བཤད་པ་དེ་དག་གི་ཕྱིར་པདྨ་
ལྕགས་ཀྱུས་གདུགས་དཀར་གྱི་དཀྱིལ་ཆོག་ཏུ་རིགས་ལྔའི་སྡོམ་གཟུང་བྱ་བ་་་་་
དང་རྡོ་རྗེ་གོ་ཆ་ལ་སོགས་པ་འགའ་ཞིག་གིས་ཀྱང་རིགས་ལྔའི་སྡོམ་པ་འཛིན་་
པ་སོགས་བཤད་པ་ནི། རྒྱུད་སྡེ་རྣམས་དང་པཎྜི་ཏ་དང་གྲུབ་ཆེན་ཚད་ལྡན་དུ་
མ་ཞིག་གི་གཞུང་དང་འགལ་བའི་ནོར་བ་ཆེན་པོ་ཡིན་ལ། དེས་ན་ད་ལྟ་གང་
དག་ཛེ་ཏ་རིའི་ལུགས་ཀྱི་ཚེ་དཔག་མེད་ལྷ་དགུའི་དཀྱིལ་འཁོར་དུ་དབང་་་་་་་
བསྐུར་བ་དང་གདུགས་དཀར་དང་བསྲུང་བ་ལྔའི་དཀྱིལ་འཁོར་དུ་དབང་་་་་་
བསྐུར་བ་སོགས་ལ་རིགས་ལྔའི་སྡོམ་གཟུང་བྱེད་པ་དག་ནི། ལོག་པའི་ཆོས་
ལུགས་སུ་ཤེས་པར་བྱའོ། །སློབ་དཔོན་ངག་དབང་གྲགས་པ་དང་། སྒྲ་གཅན་
འཛིན་དཔལ་བཤེས་གཉེན་དང་། དགའ་བའི་རྡོ་རྗེ་རྣམས་ཀྱིས་ཆུ་དབང་
སོགས་ལྔ་དང་སློབ་དཔོན་གྱི་དབང་སྟེ་དྲུག་པོ་རྣམས་བྱ་རྒྱུད་དག་ཏུ་ཡང་མི་་
འགལ་བར་གསུངས་པའི་སློབ་དཔོན་གྱི་དབང་ཞེས་པ་ནི། སློབ་དཔོན་དེ་
དག་གིས་རིག་པའི་དབང་ལྔའི་མཇུག་ཏུ་ཡང་རྗེས་གནང་དང་རྡོ་རྗེའི་བརྟུལ་
ཞུགས་དང་ལུང་བསྟན་དང་དབུགས་དབྱུང་བཞི་བྱ་བའི་ཚུལ་གསུངས་ནས།
དེ་དག་ལ་སློབ་དཔོན་གྱི་དབང་ཞེས་པའི་ཐ་སྙད་མཛད་པ་ཡིན་ཏེ། རྣམ་སྣང་
མངོན་བྱང་ལས། འཁོར་ལོ་དང་དུང་བྱིན་ནས་ཆོས་བཤད་པའི་རྗེས་གནང་
བྱ་བར་གསུངས་པ་ལ་སློབ་དཔོན་ཆེན་པོ་སངས་རྒྱས་གསང་བས་སློབ་དཔོན་
གྱི་དབང་དུ་གསུངས་(༩༨ན) པ་དང་འདྲའོ། །གང་ཡང་དམ་ཚིག་བསྡུས་པ་
ལས། དེ་ལ་རྐང་གྲངས་ནི། ཐུན་མོང་གི་རྩ་བའི་ལྟུང་བ་བཞི་དང་། ཕ་རོལ་ཏུ་
ཕྱིན་པའི་རྩ་བའི་ལྟུང་བ་བཅུ་གཉིས་དང༌། ཀྲྀ་ཡའི་རྒྱུད་ཀྱི་རྩ་བའི་ལྟུང་བ་
-159

མཁས་གྲུབ་དགེ་ལེགས་དཔལ་བཟང་གིས་མཛད།
སུམ་ཅུ་དང་། སྤྱོད་པའི་རྒྱུད་ཀྱི་རྩ་བའི་ལྟུང་བ་བཅུ་བཞི་དང་། རྣལ་འབྱོར་
རྒྱུད་ཀྱི་རྩ་བའི་ལྟུང་བ་བཅུ་བཞི་དང་། རྣལ་འབྱོར་ཆེན་པོའི་རྒྱུད་ཀྱི་རྩ་བའི་
ལྟུང་བ་བཅུ་བཞི་དང་། ཡང་ལྔ་དང་། ཡང་བཞི་སྟེ་རྩ་བའི་ལྟུང་བ་བདུན་ཅུ་
ཐམ་པའོ། །ཞེས་འབྱུང་མོད་ཀྱང་ཡིད་བརྟན་ཤིན་ཏུ་མི་རུང་སྟེ། ལྟུང་བ་གོ་
བདུན་བགྲངས་ནས་བདུན་ཅུ་ཐམ་པའོ་ཞེས་ཟེར་བ་སོགས་འཁྲུལ་བ་ཤིན་ཏུ་
རགས་པ་དུ་མ་ཞིག་སྣང་བའི་ཕྱིར་རོ། །དེས་ན་འདི་ཇོ་བོ་ཆེན་པོས་མཛད་
པར་སྨྲ་བ་ནི་མ་བརྟགས་པ་ཆེན་པོ་སྟེ། གཞུང་དེ་ཉིད་ན་བདག་གི་བླ་མ་རྗེ་
བཙུན་དམ་ཚིག་རྡོ་རྗེའི་ཞལ་ནས་ནི། ཞེས་ཟེར་བར་སྣང་བས་བྱེད་པ་པོ་ནག་
པོ་དམ་ཚིག་རྡོ་རྗེའི་སློབ་མ་ཡིན་པར་ཤིན་ཏུ་གསལ་བའི་ཕྱིར་རོ། །དེས་ན་
རྒྱུད་སྡེ་གོང་མ་གཉིས་སུ་དབང་བསྐུར་བ་མ་ཐོབ་ན་བྱ་སྤྱོད་ཀྱི་དབང་བསྐུར་་
བ་ཐོབ་པ་ཙམ་ལ་ནི་སྡོམ་པ་གཉིས་ལྡན་ཡོད་ཀྱི་གསུམ་ལྡན་མི་སྲིད་དོ། །རྡོ་
རྗེ་རྩེ་མོ་ལས་སྲོག་གཅོད་རྐུ་དང་འཁྲིག་པ་དང༌། །རྫུན་དང་མྱོས་བྱེད་རྣམ་
པར་སྤང་། །ཁྱིམ་པའི་སྡོམ་པ་ལ་གནས་ནས། །དེ་ཚེ་རིག་པའི་རྒྱལ་པོ་བསྒྲུབ། །
གལ་ཏེ་དེ་ནི་རབ་བྱུང་གྱུར། །སྡོམ་པ་གསུམ་ལ་ཡང་དག་གནས། །སོ་སོ་ཐར་
དང་བྱང་ཆུབ་སེམས། །རིག་འཛིན་སྡོམ་པ་མཆོག་ཡིན་ནོ། །ཞེས་སྔགས་
བསྒྲུབ་པའི་རྟེན་རབ་བྱུང་གི་སྡོམ་པ་དང་བཅས་པའི་སྡོམ་པ་གསུམ་ལྡན་དུ་་་
བྱ་བར་གསུངས་ཀྱང་སྔགས་བསྒྲུབ་པའི་(༩༨བ)ཁྱིམ་པ་ལ་སྡོམ་པ་གསུམ་ལྡན་
མེད་པ་མ་ཡིན་ཏེ། དགེ་བསྙེན་གྱི་བསླབ་པ་ལ་གནས་དགོས་པར་གསུངས་
ལ་སྔགས་ཀྱི་སྡོམ་པ་འཛིན་པའི་སྔོན་དུ་བྱང་སེམས་ཀྱི་སྡོམ་པ་འཛིན་དགོས་་་
པའི་ཕྱིར་རོ། །འོ་ན་སྔགས་ཀྱི་སྡོམ་པ་མ་ཐོབ་པ་དང་དབང་བསྐུར་བ་མཚན་
ཉིད་དང་ལྡན་པ་ལ་ངེས་པར་བལྟོས་ན། གང་གིས་དབང་བསྐུར་བར་བྱེད་པ་
རྡོ་རྗེ་སློབ་དཔོན་གྱི་མཚན་ཉིད། གང་ལ་བསྐུར་བར་བྱ་བ་སློབ་མའི་མཚན་
ཉིད། གང་བསྐུར་བར་བྱ་བ་དཀྱིལ་འཁོར་གྱི་མཚན་ཉིད། ཇི་ཙམ་ཞིག་བསྐུར་
-160-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
བར་བྱ་བའི་དབང་གི་གོ་རིམ། ཚུལ་ཇི་ལྟར་བསྐུར་བ་ཆོ་གའི་མཚན་ཉིད་
རྣམས་ཇི་ལྟར་ཡིན་ཞེ་ན། བླ་མའི་མཚན་ཉིད་ནི། བརྟན་ཅིང་དུལ་ལ་བློ་གྲོས་
ལྡན། །བཟོད་ལྡན་དྲང་ལ་གཡོ་སྒྱུ་མེད། །སྔགས་དང་རྒྱུད་ཀྱི་སྦྱོར་བ་ཤེས། །
སྙིང་བརྩེར་ལྡན་ཞིང་བསྟན་བཅོས་མཁས། །དེ་ཉིད་བཅུ་ནི་ཡོངས་སུ་ཤེས། །
དཀྱིལ་འཁོར་འདྲི་བའི་ལས་ལ་མཁས། །སྔགས་བཤད་པ་ཡི་སྦྱོར་བ་ཤེས། །།
རབ་ཏུ་དང་ཞིང་དབང་པོ་དུལ། །ཞེས་གསུངས་པ་ལྟར་དྲང་ཞེས་པ་སེམས་
ཅན་ཐམས་ཅད་ལ་ལྷག་པའི་བསམ་པས་གནས་པ་ལ་གསུངས་པས། བྱང་
ཆུབ་ཀྱི་སེམས་ཀྱིས་རྒྱུད་ལེགས་པར་སྦྱངས་པ་དགོས་ཀྱི་དེ་མེད་ན་རྡོ་རྗེ་སློབ་་
དཔོན་གྱི་མཚན་ཉིད་གལ་ཆེ་ཤོས་གཅིག་མི་ཚང་ངོ་། །སྔགས་དང་རྒྱུད་ཀྱི་
སྦྱོར་བ་ཤེས་ཞེས་པ་ལ་སྒྱུ་འཕྲུལ་དྲ་བའི་འགྲེལ་པར་གསང་སྔགས་རྒྱུད་ཀྱི་
སྦྱོར་བ་ཤེས་ཞེས་བཏོན་ནས་སྔགས་དང་སྨན་གྱི་སྦྱོར་བས་བགེགས་བཟློག་་་་་
ནུས་པ་ལ་ཀུན་སྙིང་གིས་བཤད་ཅིང་། རྡོ་རྗེ་(༩༩ན)མཁའ་འགྲོའི་འགྲེལ་པར།
སྔགས་ནི། རྐང་པ་བརྒྱད་པ་ལ་སོགས་པའོ། །རྒྱུད་ནི། སྨན་རྣམས་སོ། །སྦྱོར་
བ་ནི། བྱ་བའོ། །ཤེས་པ་ནི། མཁས་པའོ། །ཞེས་སོགས་ཀྱིས་སྔགས་དང་རྫས་
ཀྱི་སྒོ་ནས་རང་རང་གི་བྱ་བ་ཞི་རྒྱས་དབང་དྲག་གི་ལས་རབ་འབྱམས་བསྒྲུབ་་
པའི་ཚུལ་ཤེས་པ་ལ་བཤད་དེ། འདི་དག་མི་ཤེས་ན་ལམ་གྱི་གོ་བ་རགས་པ་
ཆགས་པ་དང་ཆོས་ཁྲིམས་ལ་མཁས་པ་སོགས་ཡོད་ཀྱང་ད་དུང་རྡོ་རྗེ་སློབ་་
དཔོན་གྱི་མཚན་ཉིད་ཕྱོགས་གཅིག་མི་ཚང་ངོ་། །བསྟན་བཅོས་ལ་མཁས་པ་ནི།
རྡོ་རྗེ་གུར་ལས། རིག་པའི་གནས་རྣམས་ཀུན་ལ་མཁས། །ཞེས་གསུངས་པ་
ལྟར་ནང་རིག་པ་སྡེ་སྣོད་གསུམ་ལ་སོགས་པ་ཤེས་པ་དགོས་པས་སྡེ་སྣོད་གང་་
ཡང་མི་ཤེས་པར་རྡོ་རྗེ་སློབ་དཔོན་དུ་རློམ་པ་ནི། བོང་བུ་སེངྒེར་འཆོས་པ་
དང་འདྲའོ། །དེ་ཉིད་བཅུ་ནི། རྡོ་རྗེ་སྙིང་པོ་རྒྱན་གྱི་རྒྱུད་ཀྱི་ལེའུ་ཐ་མ་ལས།
ཕྱིར་བཟློག་གཉིས་ཀྱི་ཆོ་ག་དང་། །གསང་དང་ཤེས་རབ་ཡེ་ཤེས་དང་། །ཁ་
-161-

མཁས་གྲུབ་དགེ་ལེགས་དཔལ་བཟང་གིས་མཛད།
སྦྱོར་འབྱེད་པའི་ཆོ་ག་དང་། གཏོར་མ་རྡོ་རྗེའི་བཟླས་པ་དང་། །དྲག་ཤུལ་
སྒྲུབ་པའི་ཆོ་ག་དང་། །རབ་ཏུ་གནས་དང་དཀྱིལ་འཁོར་སྒྲུབ། །གསང་བའི་དེ་
ཉིད་བཅུ་ཡིན་ནོ། །དཀྱིལ་འཁོར་ཏིང་འཛིན་ཕྱག་རྒྱ་དང་། །སྟངས་སྟབས་
འདུག་སྟངས་བཟླས་བརྗོད་དང༌། །སྦྱིན་སྲེག་མཆོད་པ་ལས་སྦྱོར་དང་། །སླར་
ཡང་སྡུད་པའི་རྣམ་པ་ནི། ཕྱི་ཡི་དེ་ཉིད་བཅུ་ཡིན་ནོ། །ཞེས་ནང་གི་དེ་ཉིད་
བཅུ་དང་ཕྱིའི་དེ་ཉིད་བཅུ་གསུངས་ཤིང་དེ་ལས་རྒྱུད་སྡེ་འོག་མའི་རྡོ་རྗེ་སློབ་་
དཔོན་ཡིན་ན་ཕྱིའི་དེ་ཉིད་བཅུ་དང་། བླ་མེད་ཀྱི་རྡོ་རྗེ་སློབ་དཔོན་ཡིན་ན་
ནང་གི་དེ་ཉིད་བཅུ་ལེགས་པར་ཤེས་དགོས་ཏེ། འདི་དག་གི་དོན་རྒྱས་པར་
བཤད་པ་ནི། །འདིར་ཡི་གེ་མངས་པར་འགྱུར་(༩༩བ)བའི་ཕྱིར་མ་བྲིས་ཀྱི་
ལོགས་སུ་རྟོགས་པར་བྱའོ། །ཡང་རྡོ་རྗེ་གུར་གྱི་ལེའུ་བརྒྱད་པ་ལས་ཀྱང་། རྡོ་
རྗེ་སློབ་དཔོན་མཚན་ལྡན་ཉིད། །དེ་ལས་ཉེ་བར་བསྟན་པའི་སྔགས། སྒྲུབ་པ་
པོ་ལ་འགྲུབ་པོ་ཀྱེ། །བརྟེན་ཅིང་ཟབ་མོའི་ཆོས་ལྡན་དང༌། །རིག་པའི་གནས་
རྣམས་ཀུན་ལ་མཁས། །སྦྱིན་སྲེག་དཀྱིལ་འཁོར་སྔགས་ཤེས་ཤིང་། །རབ་
གནས་གཏོར་མའི་ཕ་རོལ་སོན། །དེ་ཉིད་བཅུ་པོ་རྣམ་པར་རིག །ཉན་ཐོས་
སྤྱོད་པ་སྐྱོང་བྱེད་ཅིང་། །སྔགས་ཀྱི་ཐེག་པའི་རིམ་པར་གུས། །གཟུགས་ལྡན་
མཐོང་ན་དགའ་བ་དང་། །དཀྱིལ་འཁོར་འབྲི་མཁས་བཟླས་པར་ལྡན། །རྩ་
བའི་ལྟུང་བ་རབ་འཇོམས་ཤིང༌། །སྔགས་དང་རྒྱུད་ཀྱི་རབ་སྦྱོར་གྱིས། །འཇིག་
རྟེན་རྣམས་ལ་བདེ་སྟེར་བ། །དེ་འདྲའི་བླ་མ་དངོས་བྱས་ནས། །གང་གིས་ཀྱང་
ནི་སྨད་མི་བྱ། །ཞེས་གསུངས་ཏེ། ཁྱད་པར་དུ་རྡོ་རྗེ་སློབ་དཔོན་ལ་རྩ་བའི་
ལྟུང་བ་དང་མི་ལྡན་པ་དགོས་པ་འདི་དང་སྡོམ་འབྱུང་ལས། གསུངས་པ་ནི།
མེད་དུ་མི་རུང་བའི་ཡན་ལག་གཙོ་བོ་ཡིན་ལ། ཉན་ཐོས་སྤྱོད་པ་སྐྱོང་བྱེད་
ཅིང་། །ཞེས་པ་ནི། བཤད་རྒྱུད་རྡོ་རྗེ་འཕྲེང་བ་ལས་སློབ་དཔོན་གྱི་མཚན་ཉིད་
ཀྱི་སྐབས་སུ་ཕྱི་རུ་སོ་སོ་ཐར་པ་སྤྱོད་ཅིང་ནང་དུ་གསང་བ་འདུས་པའི་དོན་་་་
-162-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ལ་དགའ་བར་གསུངས་པ་དང་དོན་གཅིག་པས་སོ་སོ་ཐར་པའི་ཀུན་སྤྱོད་
འདུལ་བ་དང་མཐུན་པའི་རྣམ་པར་དག་པ་ཞིག་དགོས་པར་བསྟན་པ། ཕྱི་རུ་
ཞེས་པ་ནི། ལུས་ལ་ཕྱི་དང་སེམས་ལ་ནང་དུ་བྱས་པ་ཡིན་གྱི། ཁང་པའི་ཕྱི་
ནང་མ་ཡིན་ནོ། །དེས་ན་སོ་སོ་ཐར་པ་གང་ཡིན་ཐེག་དམན་གྱི་ཡིན་པར་
,, གཟུང་ནས་གསང་སྔགས་པ་རབ་བྱུང་གིས་ཀྱང་འདུལ་བའི་ཀུན་སྤྱོད་ཞིབ་མོ་་
(༡༠༠ན)དག་ལ་བསླབ་མི་དགོས་པར་འདོད་པའི་རྡོ་རྗེ་སློབ་དཔོན་གྱི་ཤ་་་་་་་
ཚུགས་དག་ནི། རྡོ་རྗེ་སློབ་དཔོན་གྱི་ཕྱོགས་ཙམ་དུ་ཡང་གནས་པ་མ་ཡིན་ནོ། །
བཟླས་པར་ལྡན་ཞེས་པ་ནི། སྔོན་དུ་བསྙེན་པ་རྫོགས་པར་བྱས་པ་སྟེ། དེ་ཡང་
བསྙེན་པ་སྔོན་དུ་མ་སོང་བར་དབང་བསྐུར་དང་རབ་གནས་ལ་སོགས་པ་ལ་་་
འཇུག་པ་ནི། རང་གིས་རང་ལ་གནོད་པ་བྱེད་པ་ཡིན་པར་གསུངས་ཏེ། སྙིང་
པོ་མདོར་བསགས་ལས། དཀྱིལ་འཁོར་མཆོག་གི་སློབ་དཔོན་གྱིས། །སྔོན་དུ་
བསྙེན་པ་ལ་འབད་ནས། །དེ་ནས་དཀྱིལ་འཁོར་དེ་ཉིད་ནི། །ཤིན་ཏུ་དུལ་བས་
བརྟག་པར་བྱ། །ལྷ་ནི་མཉེས་པར་མ་བྱས་ན། །བདག་ཉིད་རྣམ་པར་སུན་
འབྱིན་ཡིན། །ཞེས་དང་། ནག་པོ་སྤྱོད་པ་པས་ཀྱང༌། སྔོན་དུ་བསྙེན་པས་
ལྷ་མཉེས་པར་མ་བྱས་ན་རང་ཉིད་སུན་འབྱིན་པར་གསུངས་སོ། །འཕྲེང་བ་
ལས་ཀྱང་། ཐམས་ཅད་མཁྱེན་པའི་ལམ་ཤེས་པས། །སྔོན་དུ་བསྙེན་པས་
ཚོགས་གསོག་ཅིང་། །བགེགས་ནི་རྣམ་པར་ཉམས་བྱེད་བྱ། །བསྙེན་པ་མེད་
པས་དངོས་གྲུབ་མེད། །དེ་ཕྱིར་རིམ་གཉིས་དེ་ཉིད་རིག །དབེན་པར་ཡང་
དག་གནས་ནས་ནི། །ལྷ་ཡི་འཁོར་ལོ་བསྒོམ་པར་བྱ། །སྐྱོ་ན་དེ་ཡི་གསང་
སྔགས་བཟླས། །འཁོར་ལོའི་གཙོ་བོའི་འབུམ་བཟླས་ཤིང་། །ཡང་ན་རང་གི་
ལྷ་ཡི་འབུམ། །དཀྱིལ་འཁོར་བ་ཡི་ཁྲི་ཡིན་ཏེ། །འདི་ནི་སྔོན་དུ་བསྙེན་པར་
བརྗོད། །ཅེས་དང་འཕྲེང་བ་ལས། དེ་ལྟར་སྔོན་དུ་བསྙེན་པ་རྒྱས་པར་བྱས་
པས་སྐད་ཅིག་གིས་དཀྱིལ་འཁོར་གྱི་ལྷའི་འཁོར་ལོ་རྣམ་པ་ཐམས་ཅད་ཡོངས་
-163-

མཁས་གྲུབ་དགེ་ལེགས་དཔལ་བཟང་གིས་མཛད།
སུ་རྫོགས་པ་སྤྲོ་བ་དང་བསྡུ་བས་མངོན་དུ་བྱ་བར་(༡༠༠བ)ནུས་པས་འཁོར་་་
ལོར་གནས་པ་ཉིད་ཀྱི་འཁོར་ལོ་ཅན་གྱིས་མ་བཀག་པའམ་ཚོགས་བསགས་པ་
ཉིད་ཀྱིས་གནང་བས་ཀྱང་དཀྱིལ་འཁོར་དང་རབ་ཏུ་གནས་པ་དང་སློབ་མ་་་་
བསྡུ་བ་ལ་སོགས་པ་བྱའོ། །ཞེས་གསུངས་པ་ལྟར་གང་དུ་སློབ་མར་དབང་
བསྐུར་བའི་དཀྱིལ་འཁོར་དེ་ཉིད་ཀྱི་ལྷའི་རྣལ་འབྱོར་ལ་ལོགས་པར་གོམས་་་་་
པར་བྱས་ཤིང་གྲངས་ཀྱི་བསྙེན་པ་ཚུལ་བཞིན་དུ་སྔོན་དུ་སོང་བ་ཞིག་རྡོ་རྗེ་་་་་
སློབ་དཔོན་གྱི་མེད་དུ་མི་རུང་བའི་ཡན་ལག་ཏུ་ཤེས་པར་བྱའོ། །དེ་ལྟ་གང་
དག་དཀྱིལ་འཁོར་དེ་ཉིད་ཀྱི་ལྷའི་རྣལ་འབྱོར་གོམས་པ་དང་བསྙེན་པས་ལྷ་་
མཉེས་པར་བྱས་པ་ལྟ་ཞོག་དཀྱིལ་འཁོར་དེའི་ལྷ་སོ་སོའི་མིང་དང་ལྷ་སོ་སོའི་་
སྙིང་པོ་ཙམ་ཡང་ཚང་བར་བློ་ལ་མི་ཐོན་ན། ཆོག་ཁྲིགས་ཡོངས་སུ་རྫོགས་པ་
ལྟ་སྨོས་ཀྱང་ཅི་དགོས་པ་དག་སློབ་མ་བསྡུ་བ་དང་། རྙེད་བཀུར་ཕྲ་མོ་ཙམ་ལ་
ཡིད་ཀུན་ཏུ་ཆགས་པས་གཡེན་སྤྱོས་ཤིང་། སློབ་མ་དཀྱིལ་འཁོར་དེ་དང་དེ་ཡི་
དབང་བསྐུར་བ་ཐོབ་ལོ་ཙམ་གྱིས་གྲངས་མང་དུ་གསོག་པའི་ཐ་སྙད་གཞན་
གྱི་མདུན་དུ་སྒྲོག་པ་ལྷུར་ལེན་པ་ལ་ཞུགས་པ་དག་ལྷན་ཅིག་འདུས་པ་ན།
སན་
ག་
ཐབས་དང་དཀྱིལ་ཆོག་གི་ཡི་གེ་མི་ལྷོགས་བཞིན་དུ་ཀློག་ཅིང་། གྲོང་ཡུལ་
གྱི་བོན་པོ་ཐེབ་འདོན་བྱེད་པ་ལྟ་བུའི་ལག་སྟབས་ཀྱིས་དཀྱིལ་འཁོར་ཆེན་པོ་་་
དག་ཏུ་སློབ་མར་དབང་བསྐུར་བར་བྱེད་པ་དང་། གཞན་དག་བཟླས་སྒོམ་
གང་ཡང་མ་བྱས་ཤིང་། ཚིག་གཅིག་ཙམ་གྱི་དོན་ལ་ཡང་རྒྱུད་སྡེ་དང་མཐུན་
པའི་ངེས་པ་རྙེད་ནས་སློབ་མ་ལ་བརྡ་སྤྲད་(༡༠༡ན)རྒྱུ་མེད་བཞིན་དུ་ཡང་ཆོ་་
གའི་ཚིག་རིགས་གང་ཡང་རུང་བ་ཞིག་འདོན་པ་བྱང་བར་བྱས་པ་ཙམ་གྱིས།
དེ་ཕྱིན་ཆད་དཀྱིལ་འཁོར་གྱི་ཆོ་ག་དང་གསོན་པོ་དང་གཤིན་པོ་དུ་མ་ཞིག་ལ་
-164-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དབང་བསྐུར་བ་སོགས་ལན་བརྒྱ་ཕྲག་དུ་མ་ཞིག་བྱེད་པ་དང་། ཕལ་ཆེར།
ཐམས་ཅད་ཀྱང་སྔགས་ཀྱི་རྩ་ལྟུང་གི་གྲངས་ཙམ་ཡང་མི་ཤེས་ན་བསྲུང་
འདོད་དང་བསྲུང་ཚུལ་ཤེས་པ་ལྟ་སྨོས་ཀྱང་ཅི་དགོས་པར་བྱས་ནས། སློབ་
དཔོན་རང་ཉིད་ཀྱང་རྩ་ལྟུང་སོགས་ལ་འཛེམ་དགོས་པའི་ཐེ་ཚོམ་ཙམ་ཡང་་་་
མེད་པར་བག་ཡངས་སུ་ཅི་དགར་འཇུག་ཅིང་། སློབ་མ་སུ་ལ་ཡང་རྩ་ལྟུང་
བསྲུང་དགོས་པའི་གཏམ་ཙམ་ཡང་མི་སྨྲ་བར། གྲོང་པའི་སྐྱེ་བོ་ཕོ་མོ་ཡན་ཆད་
བསླབ་བྱ་སྣ་གཅིག་ལ་ཡང་ལེགས་པར་སློབ་མི་ནུས་པ་བརྒྱ་ཕྲག་དུ་མ་དག་་་
དང་། དེ་མ་ཐག་ཏུ་ཡང་བསམས་བཞིན་དུ་ཕན་ཚུན་གསོད་པ་དང་མཚོན་
གྱིས་འདེབས་པ་ལ་སོགས་པའི་སྒོ་ནས་གཡུལ་འགྱེད་པར་འགྱུར་བའི་ཕན་་་་་
ཚུན་དགྲ་བོར་གྱུར་པ་ཤ་སྟག་གྲལ་གཅིག་ཏུ་འདུས་པ་ལ། གསང་སྔགས་ཟབ་
མོའི་དབང་བསྐུར་དུ་མ་ཞིག་བྱེད་པ་དག་ནི། རང་གཞན་ཐམས་ཅད་ཤིན་ཏུ་
མི་བཟད་པའི་ཕུང་ཁྲོལ་ཆེན་པོ་ལ་སྦྱོར་ཞིང་། སློབ་མར་བཅས་པ་མཐའ་དག་
མནར་མེད་པའི་དམྱལ་བ་ཆེན་པོའི་གཡང་སར་ལྷུང་སྟེ་དྲག་ཅིང་བཟོད་པར་
དཀའ་བའི་སྡུག་བསྔལ་དཔག་ཏུ་མེད་པ་བསྐལ་པ་དུ་མ་ཞིག་གི་བར་མྱོང་་་་
བར་ངེས་པའི་ལས་སྟོབས་ལྡན་འབད་ནས་བསྒྲུབ་པ་ལ་ཞུགས་པ་ཡིན་པར་་་་
གདོན་མི་ཟ་ཞིང་། དེ་འདྲ་བ་རྩ་བ་དང་ཡན་ལག་གི་(༡༠༡༠)དམ་ཚིག་དང་
སྡོམ་པ་ལ་བསྲུང་སྡོམ་གང་ཡང་མི་བྱེད་པར་སྔགས་པར་ཁས་འཆེ་བ་སློབ་་་་
དཔོན་དང་སློབ་མར་བཅས་པ་དེ་དག་ཐམས་ཅད་ཀྱིས་ལྷའི་རྣལ་འབྱོར་དང་
བཟླས་པ་སོགས་ལ་ཇི་ཙམ་ཞིག་འབད་དུ་ཟིན་ཀྱང་ལྷག་པའི་ལྷས་བྱིན་གྱིས་་་
རློབ་པ་དང་དངོས་གྲུབ་ཁྱད་པར་ཅན་འགྲུབ་པ་མི་སྲིད་ཅིང་། དེ་དག་གིས་
མཆོད་པ་དང་གཏོར་མ་ཕུལ་བ་སོགས་ཀྱང་ལྷ་དང་བསྲུང་མ་ཁྱད་པར་ཅན་
དེ་དག་གིས་མི་བཞེས་ལ། དམ་ཚིག་ཉམས་ཤིང་དཀྱིལ་འཁོར་གྱི་ཆོ་ག་བག་
མེད་པས་བྱེད་པ་དེ་དག་མཁའ་འགྲོ་མ་རྣམས་ཀྱིས་འཚེ་ཞིང་སྲོག་གཅོད་
་་165-

མཁས་གྲུབ་དགེ་ལེགས་དཔལ་བཟང་གིས་མཛད།
པར་བྱེད་ཀྱང་སངས་རྒྱས་ཐམས་ཅད་ཀྱིས་ཀྱང་མི་སྐྱོབ་པ་ལ་སོགས་པ་འདི་་་
དང་ཕྱི་མར་མི་འདོད་པ་ཐོག་ཏུ་འབབ་པའི་ཉེས་དམིགས་ཟད་མི་ཤེས་པ་་་་་་
ཞིག་གསུངས་ཏེ། གསང་བ་ཐམས་ཅད་ཀྱི་སྤྱིའི་ཆོ་ག་སྙིང་པོ་རྒྱན་ལས། སྦོམ་
སོགས་ཕྲ་བའི་ཕྲ་བའི་མཐར། །ཉེས་པ་རྟག་ཏུ་བསམ་པར་བྱ། །སྒྲ་ཙམ་ལ་ནི་
རབ་གཞོལ་བའི། །སྔགས་པ་མནར་མེད་སོགས་འགྲོ་བས། །ང་ནི་སྔགས་པ་
ཞེས་སྒྲོགས་ཤིང་། །གསང་བའི་ལམ་ལ་བརྟེན་ནས་ཀྱང༌། །ཚུལ་ཁྲིམས་ཡལ་
བར་དོར་མི་བྱ། །དཀར་པོའི་གོས་ལ་རབ་གནས་ཏེ། །ངོ་ཚ་རྣམ་པར་དོར་
ནས་སུ། །ལོག་པར་གཡེམ་ལ་མངོན་པར་ཞེན། །དུ་འབོད་སེམས་ཅན་དམྱལ་
བར་འགྲོ། །ཞེས་དང༌། རྒྱུད་ཟླ་གསང་ཐིག་ལེ་ལས། སྔགས་ཀྱི་དངོས་གྲུབ་
དོན་ཡོད་པས། །དམ་ཚིག་བསྲུང་ལ་བརྩོན་པར་བྱ། །གཞན་དུ་བྱས་ན་སྔགས་
མཁན་གྱིས། །སྔགས་ལ་སོགས་པའི་དོན་མི་འགྲུབ། །ལྷ་རྣམས་ཀྱང་ནི་དམ་
ཚིག་གི །གསོལ་ཡང་བཞེས་སུ་མི་གནང་སྟེ། །འཇིག་རྟེན་འདི་རུ་སྡུག་བསྔལ་
(༡༠༢ན) ཆེ། །འཇིག་རྟེན་ཕ་རོལ་དམྱལ་བ་རྣམས། །དམ་ཚིག་སྤྱོད་ལས་
འདས་པ་ཡི། །རྨོངས་པའི་བདག་ཉིད་དེས་འཐོབ་བོ། །སློབ་མ་དེ་ཡང་དེ་
བཞིན་དུ། །བློ་ངན་སྡུག་བསྔལ་འཐོབ་འགྱུར་ཏེ། །དེས་ན་སྔགས་ཀྱི་དོན་མི་
སྨིན། །ལྷ་རྣམས་ཀྱིས་ནི་མཆོག་ཏུ་བདེ། །དམ་ཚིག་མེད་པའི་སློབ་མ་ལ། །ནམ་
ཡང་སྦྱིན་པར་མི་འགྱུར་རོ། །ཞེས་གསུངས་ཤིང༌། རྒྱུད་དེ་ཉིད་ཛྙཱ་ན་བོ་དྷིས་
དྲངས་པ་ལས། སྤོས་དང་མེ་ཏོག་ལ་སོགས་པ། །ཕུལ་ཀྱང་བཞེས་པར་མི་
འགྱུར་རོ། །ཞེས་འབྱུང་ལ། བདེ་མཆོག་རྩ་རྒྱུད་ལས། དམ་ཚིག་འཇོམས་ཤིང་
ངན་སྤྱོད་པའི། །བྲམ་ཟེ་གསོད་པར་ཐེ་ཚོམ་མེད། །སྡིག་སྤྱོད་རྨོངས་པའི་
བདག་ཉིད་ཅན། །བསླུས་གྱུར་ངན་པའི་བདག་ཉིད་དེ། །མཁའ་འགྲོ་མ་ཡིས་
ཟོས་གྱུར་ཀྱང་། །དེ་ལ་ང་ནི་སྐྱོབ་མི་བྱེད། །གསང་བ་པ་ཡི་ནང་ན་ནི། །སྒྲུབ་
པོ་དེ་ནི་ཕྱུགས་དང་འདྲ། །ཞེས་གསུངས་པའི་ཕྱིར་རོ། །ཕྱི་མའི་དུས་བསྟན་
-166-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
པའི་ཐ་མ་ལ་བབ་པ་ན་འདི་ལྟ་བུའི་སྔགས་པ། མི་དགེ་བ་རྣམས་ལ་བག་མེད་
པར་འཇུག་ཅིང་དམ་ཚིག་དང་སྡོམ་པ་རྣམས་ཡལ་བར་དོར་ནས་རྡོ་རྗེ་སློབ་་་
དཔོན་གྱི་མངོན་པའི་ང་རྒྱལ་གྱིས་གནས་པ། མངོན་སྤྱོད་བྱ་བའི་ཡུལ་མ་ཡིན་
པ་ལ་ཡང་ཚེ་འདིའི་དགོས་པ་ཅུང་ཟད་ཙམ་འགྲུབ་པའི་གེགས་བྱས་པ་དང་་་
ཉེ་དུ་དང་ཚེ་འདིའི་སྲིད་བསྐྱབ་པ་སོགས་ཀྱི་ཕྱིར་དུ་མངོན་སྤྱོད་དང་དྲག་་་་་་
ལས་འཛེམ་མེད་དུ་བྱེད་ཅིང་། རང་གི་འཚོ་བ་ཙམ་ཞིག་བསྒྲུབ་པའི་ཕྱིར་དུ་
དཀྱིལ་འཁོར་གྱི་ཆོ་ག་ལ་སོགས་པའི་སྔགས་དང་རྐང་སྟབས་ལ་སོགས་པའི་་་་་
ཕྱག་རྒྱ་དག་བྱེད་ཅིང་། གནས་གང་དུ་རྙེད་པ་ཐོབ་པར་(༡༠༢བ)འགྱུར་བའི་
གནས་དེར་རྒྱལ་པོ་ལ་སོགས་པ་དང་བསྟེན་འདྲིས་ཆེར་བྱས་ཏེ་རྙེད་བཀུར་་་་
གྱི་ཕྱིར་དུ་གསང་སྔགས་ཟབ་མོའི་ཆོས་སྟོན་པ་ལྷུར་ལེན་པར་བྱེད་པ་ལྕགས་་་
ཀྱུ་མེད་པའི་གླང་ཆེན་དང་མཚུངས་པར་སྤྱོད་པའི་སྔགས་པ་དག་འབྱུང་བར་
འགྱུར་བའི་ཚུལ་གསུངས་པས་ད་ལྟ་ས་ཕྱོགས་མ་ལུས་པར་ཁྱབ་པ་འདི་དག་་་
ལུང་སྟོན་པ་ནི། དགོངས་པ་ལུང་སྟོན་པ་ཞེས་བྱ་བའི་རྒྱུད་ལས། གསང་བའི་
བདག་པོ་དོན་རྒྱས་པའི། །ཚུལ་ཆེན་འདི་ནི་རྙེད་གྱུར་ནས། །ཇི་བཞིན་དོན་ནི་
རྙེད་བཟུངས་ལས། །དེས་ན་ལམ་ངན་དག་ཏུ་ལྟུང་། །མངོན་པའི་ང་རྒྱལ་རྟག་
དགའ་བས། །རབ་ཏུ་དགའ་དང་ལྡན་པ་ཡིས། །རྣལ་འབྱོར་པ་ནི་བདག་ཅེས་
སྨྲ། །ཆོས་ནི་གཡོ་ཡིས་བྱེད་པར་འགྱུར།།དེས་ནི་འདུས་པ་མི་ཤེས་པར། །དམ་
ཚིག་ལ་སོགས་སྤྱོད་བྱེད་ལ། །གསང་བ་བསྲུང་བར་མི་བྱེད་ཅིང་། །ཐམས་ཅད་
དུ་ནི་རབ་ཏུ་སྟོན། །མངོན་སུམ་སངས་རྒྱས་འདྲ་བ་ཡི།།སློབ་དཔོན་སྨོད་ཅིང་
བཀུར་མི་བྱེད། །སྐད་ཅིག་གིས་ནི་ཁོང་ཁྲོ་ཞིང་། །དེ་བཞིན་སྐད་ཅིག་གིས་
རྗེས་ཆགས། །མ་དང་སྲིང་མོ་བུ་མོ་སྟེ།།བགྲོད་མིན་ལ་ནི་འགྲོ་བ་དང༌། །ཕ་མ་
གསོད་ཅིང་དེ་བཞིན་དུ། །སྲོག་ཆགས་གཞན་རྣམས་གསོད་པར་བྱེད། །དེ་
བཞིན་རྫུན་གྱི་ཚིག་སྨྲ་ཞིང་། །ཁྱད་པར་དུ་ཡང་བརྐུ་བར་བྱེད། །གཞན་གྱི་
-167

མཁས་གྲུབ་དགེ་ལེགས་དཔལ་བཟང་གིས་མཛད། “ ོ ན་
ཆུང་མའི་ཐད་འགྲོ་ཞིང་། །སྨད་པ་གཞན་ཡང་བྱེད་པར་འགྱུར། །དེ་ཉིད་ཡེ་
ཤེས་འབྱུང་བ་ཡི། །དམ་ཚིག་རྣམས་ནི་དེས་མི་ཤེས། །ཉེས་པ་ཅུང་ཟད་ཙམ་
ལ་ཡང་། །མངོན་སྤྱོད་དག་ནི་བྱེད་འགྱུར་ལ། །རྣལ་འབྱོར་རབ་སྦྱོར་དམན་པ་
ཡི། །སྔགས་པ་རྣམས་ནི་འགྲུབ་མི་འགྱུར། །རྟག་ཏུ་ཕྱི་རོལ་བསྟན་བཅོས་
དགའ། །དེ་ཡི་( ༡༠༣ན) སྦྱོར་ལ་མཁས་པ་དང་། །རང་གི་དམ་ཚིག་ཡོངས་
སྤངས་ཏེ། །ལྕགས་ཀྱུ་མེད་པ་བཞིན་དུ་སྤྱོད། །སྔགས་དང་ཕྱག་རྒྱའི་སྦྱོར་བ་
ཡིས། །འཚོ་བ་དག་ནི་དེས་སྒྲུབ་བྱེད། །གང་དུ་རྙེད་པ་འཐོབ་འགྱུར་བར། །
དམ་པའི་ཆོས་ནི་འཆད་པར་འགྱུར། །ཞེས་རྒྱས་པར་གསུངས་སོ། །དཀྱིལ་
འཁོར་འདྲི་བའི་ལས་ལ་མཁས་པ་ནི། དཀྱིལ་འཁོར་ཐིག་གིས་བྲི་བ་དང་ཚོན་
གྱིས་བྲི་བ་ལ་མཁས་པ་སྟེ། དེ་ཡང་ཐིག་ཇི་ལྟར་འདེབས་པའི་ཚུལ་དང་བཏབ་
པའི་ཐིག་དོན་དང་ཚོན་ས་ཕྲ་མོ་ཡན་ཆད་ཐམས་ཅད་ཀྱི་རྒྱུ་མཚན་དང་གོ་་་་་
དོན་རྒྱུད་སྡེ་དང་རྒྱ་གར་མཁས་པའི་གཞུང་བཞིན་དུ་ལེགས་པར་ཤེས་པ་་་་་་་
ཞིག་རྡོ་རྗེ་སློབ་དཔོན་གྱི་མཚན་ཉིད་དུ་དགོས་པ་ཡིན་གྱི། སུ་རུང་རུང་གིས་
བློ་བཟོ་ཡི་གེར་བཀོད་པའི་ཚིག་ཙམ་ལ་བརྟེན་ནས་ས་ལ་རི་མོ་གདབ་པར་་་་་
ནུས་པ་ཙམ་ལ་ཟེར་བ་མ་ཡིན་ནོ། །སློབ་དཔོན་གྱི་མཚན་ཉིད་ལྷག་མ་དག་
ནི། འགའ་ཞིག་གོ་སླ་ལ་འགའ་ཞིག་འདིར་བཤད་ན་ཡི་གེ་མངས་པར་འ
བས་གཞན་དུ་རྟོགས་པར་བྱའོ། །རྡོ་རྗེ་སློབ་དཔོན་ནི། སྔགས་ཀྱི་དངོས་
གྲུབ་ཐམས་ཅད་ཀྱི་རྩ་བ་ཡིན་ཅིང་དེའི་མཚན་ཉིད་ཀྱང་རྒྱུད་སྡེ་དག་ལས་
རྒྱས་པར་གསུངས་པས་དེ་དག་ལེགས་པར་ཤེས་པར་བྱ་སྟེ་སློབ་མ་བསྡུ་བ་ལ་་
རིངས་པར་ཆས་པ་རང་གིས་རང་ཉིད་ལ་གནོད་པ་ཆེན་པོ་ལྷུར་ལེན་པར་མི་་
འདོད་པ་དག་གིས་ནི། ཐོག་མར་བདག་ཉིད་ལ་ཐ་ནའང་མཚན་ཉིད་དེ་དག་
གི་ཡན་ལག་གཙོ་བོ་ཙམ་ཚང་མ་ཚང་ཡང་བརྟག་པར་རིགས་པ་ཡིན་ལ། གང་
ཞིག་དབང་བསྐུར་བ་དོན་དུ་གཉེར་བ་དག་གིས་ཀྱང་ཐོག་མར་(༡༠༣༠)སློབ་
-168

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དཔོན་དེ་ཉིད་ལ་མཚན་ཉིད་དེ་དག་ལྡན་མི་ལྡན་ཡུན་རིང་དུ་སྒོ་སྣ་ཚོགས་་་་
ནས་བརྟག་པར་རིགས་པ་ཡིན་ཏེ། ཉིན་གཅིག་གི་ལམ་གྱི་སྐྱེལ་མ་ལ་ཡང་བློ་
གཏད་ཐུབ་མི་ཐུབ་རང་གིས་རྟོག་པ་དང་གཞན་ལ་འདྲི་བ་སོགས་དུ་མ་ཞིག་་
བྱེད་པ་ཡིན་གྱི། དེ་ལྟར་མ་བྱས་ན་སྐྱེས་བུ་གླེན་པའི་གྲངས་སུ་རྩི་བ་ཡིན་པ་
ལ། སྐྱེ་བོ་གཏན་གྱི་འདུན་མའི་རྩ་བ་བླ་མ་ཚོལ་བའི་ཚེ། དགོས་པའི་མཚན་
ཉིད་དེ་དག་ཚང་མ་ཚང་རྟོག་པའི་ཐེ་ཚོམ་ཙམ་ཡང་མི་སྐྱེ་བར། རང་ཉིད་
བཟའ་བཏུང་དང་གཅམ་བུའི་ངག་གིས་བྲིད་པ་ལ་སོགས་པ་ཙམ་ཞིག་རྒྱུ་་་
.. མཚན་དུ་བྱས་ཏེ་ཁྱི་དང་གློ་བ་ཕྲད་པ་བཞིན་བྱ་བར་ག་ལ་རིགས། དེའི་ཕྱིར་
བླ་མ་ལྔ་བཅུ་པ་ལས། བླ་མ་དང་ནི་སློབ་མ་དག །མཚུངས་པར་དམ་ཚིག་
ཉམས་འགྱུར་བས། །དཔའ་བོས་དང་པོར་སློབ་དཔོན་དང་། །སློབ་མའི་
འབྲེལ་པ་བརྟག་པར་བྱ། །ཞེས་དང༌། རྒྱུད་རྡོ་རྗེ་འཕྲེང་བ་ལས་ཀྱང་། ཇི་ལྟར་
རིན་ཆེན་བདར་བ་དང་། །གསེར་ནི་བསྲེག་དང་བཅད་པས་བརྟག །དེ་
བཞིན་དུ་ནི་སློབ་མ་ཡང་། །ལོ་ནི་བཅུ་གཉིས་བར་དུ་བརྟག །དེ་ཕྱིར་ཕན་
ཚུན་དེ་ལྟ་བུས། །དུས་ཀུན་ཏུ་ནི་དེ་ལྟར་བརྟག།གཞན་དུ་བགེགས་ནི་འབྱུང་
གྱུར་ཏེ། །དངོས་གྲུབ་འཇོམས་ཤིང་སྡུག་བསྔལ་སྟེར། །ཞེས་དང་། ཇི་ལྟར་
སེངྒེའི་འོ་མ་ནི། །ས་ཡི་སྣོད་དུ་བཞག་མི་བྱ། །དེ་བཞིན་རྣལ་འབྱོར་ཆེན་པོའི་
རྒྱུད། །སྣོད་མིན་དག་ལ་སྦྱིན་མི་བྱ། །སློབ་མ་སྐད་ཅིག་དེ་ལ་འཆི། །འདི་དང་
ཕ་རོལ་ཏུ་ནི་ཕུང༌། །སྣོད་མིན་མན་ངག་རབ་བཤད་ན། །སློབ་དཔོན་དངོས་
གྲུབ་ཉམས་པར་འགྱུར། །ཞེས་སོགས་ནན་ཏན་དུ་གསུངས་སོ། །ལོ་བཅུ་
གཉིས་ཞེས་པ་ནི། བརྟགས་ཀྱང་མྱུར་དུ་མ་ཤེས་ན་༥ ༡༠༤ན) རིང་མཐའ་དེ་
ཙམ་ཞིག་གི་བར་དུ་རྟོག་པའི་དོན་ཡིན་གྱི་མྱུར་དུ་ཤེས་ན་མི་དགོས་སོ། །རྒྱུད་
ནས་གསུངས་པའི་མཚན་ཉིད་དེ་དག་མ་ལུས་པར་ཚང་བ་ཞིག་ཀྱང་མ་རྙེད་་་
ན་སྐྱོན་ཤས་ཆེ་བ་སྤངས་ནས་ཡན་ལག་གཙོ་བོ་རྣམས་ཚང་བའི་ཡོན་ཏན་
-169-

མཁས་གྲུབ་དགེ་ལེགས་དཔལ་བཟང་གིས་མཛད།  ༷
ལྷག་པ་ལ་བརྟེན་པར་བྱ་སྟེ། དོན་དམ་བསྙེན་པ་ལས། རྩོད་ལྡན་དབང་གིས་
བླ་མ་སྐྱོན་དང་ཡོན་ཏན་འདྲེས། །རྣམ་པ་ཀུན་ཏུ་སྡིག་པ་མེད་པ་ཡོད་མ་ཡིན།
གང་ཞིག་ཡོན་ཏན་ལྷག་པ་ཡང་ནི་ལེགས་དཔྱད་ནས། །བུ་རྣམས་ཀྱིས་ནི་དེ་
ལ་བརྟེན་པར་འགྱུར་བའོ། །ཞེས་གསུངས་པ་ལྟར་རོ། །གཉིས་པ་གང་ལ་
དབང་བསྐུར་བར་བྱ་བ་སློབ་མའི་མཚན་ཉིད་ནི། གོང་དུ་ཇི་སྐད་བཤད་པ་
ལྟར། ཐེག་པ་ཆེན་པོའི་སྡོམ་པ་གང་ཡང་བསྲུང་བར་མི་ནུས་པ་དང་། ཐུན་
མོང་བ་བྱང་སེམས་ཀྱི་སྡོམ་པ་ཙམ་ཞིག་བསྲུང་བར་ནུས་ཤིང་དོན་དུ་གཉེར་་་
བ་དང་། ཐུན་མོང་མ་ཡིན་པ་སྔགས་ཀྱི་སྡོམ་པ་ཡང་བསྲུང་བར་ནུས་ཤིང་
དོན་དུ་གཉེར་བ་དག་གི་རྣམ་དབྱེ་ཤེས་པར་བྱ་སྟེ། སློབ་མའི་སྲུང་སྡོམ་ལ་
བརྟགས་ནས་དབང་བསྐུར་བ་ནི། སློབ་མ་བརྟག་པའི་གལ་ཆེ་ཤོས་ཡིན་
ཅིང་། སློབ་མ་ཐེག་ཆེན་གྱི་སྡོམ་པ་གཉིས་ཀྱི་སྲུང་སྡོམ་ལེགས་པར་བྱེད་པ་
ཞིག་ཡིན་ན་ཐེག་པ་ཆེན་པོའི་མདོ་སྡེ་དང་རྒྱུད་སྡེ་དག་ནས་སློབ་མའི་མཚན་་
ཉིད་གསུངས་པ་ཐམས་ཅད་དེའི་ནང་དུ་མ་འདུས་པ་ཅུང་ཟད་ཀྱང་མེད་དོ། །
འཕྲེང་བ་ལས། ལེགས་པར་བརྟགས་པ་ང་རྒྱལ་ལ་སོགས་པའི་སྐྱོན་དང་བྲལ་
བ། དགེ་བསྙེན་ལ་སོགས་པའི་བསླབ་པ་ལ་གནས་པ། ཐོས་པ་ལ་སོགས་པ་
ཡོངས་སུ་སྦྱངས་པ་དང་ལྡན་པ། རྡོ་རྗེ་སེམས་དཔའི་(༡༠༤བ)སྡོམ་པ་གཟུང་
བར་རུང་བ་རྣམས་ནི། རིགས་དང་མདོག་དང་གཟུགས་དང་བྲལ་བ་རྣམས་
ཀྱང་ལྷག་པར་གནས་པར་བྱ་སྟེ། གལ་ཏེ་དེ་རྣམས་ཀྱང་དད་པས་རྡོ་རྗེ་སེམས་
དཔའི་སྡོམ་པ་དོན་དུ་གཉེར་ཞིང་རྡོ་རྗེ་ཐེག་པ་ལ་སྟོན་པ་གཞན་མི་འཚོལ་་་་་
བར་གྱུར་ནའོ། །ཞེས་སྡོམ་པ་ལ་དོན་གཉེར་ཆེ་ཞིང་རྡོ་རྗེ་ཐེག་པ་ལ་དད་པ་
བརྟན་པ་སྟེ་ཆོས་གཉིས་ནི། དབང་རྫོགས་པར་བསྐུར་བའི་སློབ་མ་ལ་ངེས་
པར་ཚང་དགོས་པའི་ཡན་ལག་ཏུ་གསུངས་སོ། །དེས་ན་སྲུང་སྡོམ་གང་ཡང་
མི་ནུས་པའི་ཁྱིམ་པ་ཕོ་མོ་ལ་སོགས་པ་གདུལ་བྱ་དུ་མ་ཞིག་ལ་སྡིག་པ་སྦྱང་བ་་
-170-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དང་བར་ཆད་བཟློག་པ་ལ་སོགས་པའི་སླད་དུ་ཕན་གདགས་པར་འདོད་ན།
སྦྱིན་སྲེག་དང་གཏོར་མའི་ཆོ་ག་དང༌། ཁྲུས་ཀྱི་ཆོ་ག་དང་། ཁྲོ་བོ་བཅུ་ལ་
སོགས་པ་བསྒོམས་པས་ཕྱིར་བཟློག་པ་དང༌། བྲིས་པ་ལུས་ལ་བཏགས་པས་
བསྲུང་ཞིང་ཕྱིར་བཟློག་པ་ལ་སོགས་པའི་ཆོ་ག་རྒྱུད་སྡེ་དག་ལས་དུ་མ་ཞིག་་་་་
གསུངས་པ་དེ་དག་ལ་མཁས་པར་བྱས་ནས། ཆོས་འཚོང་བའི་བསམ་པས་མ་
ཡིན་པར། ཆོས་ལྡན་གྱི་དགོས་པ་མཐོང་བའི་ཚེ་སྙིང་བརྩེ་བའི་བསམ་པ་ཉེ
བར་བཞག་ནས་ཕན་གདགས་པར་བྱ་ཞིང༌། གལ་ཏེ་དཀྱིལ་འཁོར་ལ་བརྟེན་
པའི་ཆོ་ག་ཅི་ནས་དོན་དུ་གཉེར་ཞིང་བྱེད་ན་ཡང་། མགོན་པོ་ཚེ་དཔག་ཏུ་
མེད་པ་དང་། གདུགས་དཀར་དང་། བསྲུང་བ་ལྔ་ལ་སོགས་པའི་དཀྱིལ་
འཁོར་དག་ཏུ་བཅུག་ཅིང་། ཐེག་པ་ཆེན་པོའི་སྡོམ་པ་གང་ཡང་མ་ཕོག་པར་
ལྷ་ངོ་བསྟན་ཅིང་དད་པ་བསྒོམ་པ་ལ་སོགས་པའི་བརྡ་ལེགས་པར་སྤྲད་དེ།
ཁྲུས་དང་། བྱབ་པ་དང༌། བསྲུང་བ་དང་། བྱུར་བསལ་བ་དང་། བགེགས་
སྡིག་སྦྱང་བ་དང་། བཀྲ་ཤིས་པར་(༡༠༥ན) བྱབྱ་བ་ལ་སོགས་པ་དཀྱིལ་འཁོར་དེ་
དང་དེ་ལ་བརྟེན་པའི་ཆོ་ག་མང་དུ་གསུངས་པ་དག་ལ་མཁས་པར་བྱས་ནས་་
དེ་དག་གི་སྒོ་ནས་ཕན་གདགས་པར་བྱའི། སྲུང་སྡོམ་གང་ཡང་མི་བྱེད་ཅིང་
ལམ་ཟབ་མོ་གང་ཡང་མི་སྒོམ་པ་ལ་ཐེག་ཆེན་གྱི་སྡོམ་པ་གོང་འོག་ཐམས་ཅད་
ཕོག་ནས་ལམ་ཟབ་མོ་བསྒོམ་པའི་སྣོད་རུང་དུ་བྱེད་པའི་དབང་བསྐུར་བ་
རྫོགས་པར་བྱས་ཏེ། མོ་རྩིས་སྨན་གསུམ་གྱི་གཞུང་ལས་ཆགས་ཆེ་བ་འདི་དང་
འདི་འདྲ་བ་ལ་ལྷ་དེ་དེའི་དབང་བསྐུར་བ་གྲངས་འདི་སྙེད་ཅིག་ཞུ་དགོས་སོ་་
ཞེས་བྱ་བའི་ཐ་སྙད་ཟུར་ཙམ་ཡང་མེད་བཞིན་དུ་གང་ཟག་དེ་དག་གིས་ཚོད་་
འཇོག་ཙམ་གྱི་སྒོ་ནས་ལུང་བསྟན་པའི་རྗེས་སུ་འབྲངས་ཏེ། རྡོ་རྗེ་འཆང་གི་
བཀའ་ཁྱད་དུ་གསད་ནས་རང་གཞན་ཐམས་ཅད་དོན་མ་ཡིན་པ་ཆེན་པོ་ལ་་་
སྦྱོར་བར་མ་བྱེད་ཅིག_ །ཆགས་ཆེ་བ་བཟློག་པ་ཙམ་གྱི་ཆེད་དུ་ཐེག་པ་ཆེན་
-171-

མཁས་གྲུབ་དགེ་ལེགས་དཔལ་བཟང་གིས་མཛད།  ཿ
པོའི་སྡོམ་པ་གོང་འོག་ཐམས་ཅད་བྱིན་ནས་དབང་རྫོགས་པར་བསྐུར་བ་བརྒྱ་
རྩ་ལ་སོགས་པ་བྱེད་ན།  ོ་དགོས་པ་དེའི་ཕྱིར་དུ་སློབ་མ་དབུ་རྒྱན་ལ་སོགས་
པའི་ཆས་འཇུག་བྱེད་པ་ལྟར་ཁྱིམ་བདག་ལ་ཆོས་གོས་གསུམ་དང་ལྷུང་བཟེད་
འཛིན་པ་ལ་སོགས་པའི་ཆས་འཇུག་བྱས་ནས་དགེ་སློང་གི་སྡོམ་པ་འབོགས་་་་
པའི་ཆོ་ག་ལན་བརྒྱ་རྩ་བརྒྱད་ལ་སོགས་པའང་ཅིའི་ཕྱིར་མི་བྱེད། ཐེག་ཆེན་གྱི་
སྡོམ་པ་གཉིས་བླངས་ནས་ཉམས་པའི་ཉེས་དམིགས་ལས་སོ་ཐར་གྱི་དགེ་སློང་
གི་སྡོམ་པ་བླངས་ནས་ཉམས་པའི་ཉེས་དམིགས་ཆེས་ཤིན་ཏུ་ཡང་བའི་ཕྱིར་་་་་
དང་། ཆགས་ཆེ་བ་འགའ་ཞིག་བཟློག་པའི་དགོས་པ་བསྒྲུབ་ནུས་པ་ལ་ཁྱད་
པར་མེད་པའི་ཕྱིར་རོ། །དེས་ན་ཚེ་གཅིག་ལ་(༡༠༥བ)སོགས་པ་ལ་རྫོགས་པའི་
སངས་རྒྱས་བསྒྲུབ་པའི་ལམ་བསྒོམ་པའི་སྣོད་དུ་རུང་བར་བྱ་བའི་ཕྱིར་མ་་་་་་་
ཡིན་པ། ཆགས་ཆེ་བ་བཟློག་པ་ཙམ་གྱི་ཕྱིར་དུ་དབང་རྫོགས་པར་བསྐུར་བ་
རྒྱུད་དང་རྒྱ་གཞུང་རྣམ་དག་གང་ནས་ཀྱང་ཟུར་ཙམ་ཡང་བཤད་པ་མེད་དོ། །
འདི་འདྲ་བའི་ལག་ལེན་ལོག་པ་དར་བ་ནི། སངས་རྒྱས་ཀྱི་བསྟན་པ་སྤྱི་ལ་
གནོད་ཚབས་ཤིན་ཏུ་ཆེ་བ་ཡིན་གྱི་བྱེད་མཁན་མང་པོ་མེད་ཅིང་བྱས་ཀྱང་་་་
དོན་མ་ཡིན་པ་ཤིན་ཏུ་ཆེ་བ་ལ་དེ་ཙམ་དུ་སྦྱོར་མི་ཐུབ་པའི་ལག་ལེན་གྱི་ཡན་་
ལག་འགའ་ཞིག་ནོར་དུ་ཟིན་ཀྱང་བསྟན་པ་སྤྱི་ལ་དེ་ཙམ་དུ་གནོད་པ་མ་ཡིན་
ནོ། །གསུམ་པ་གང་དུ་དབང་བསྐུར་བར་བྱ་བའི་དཀྱིལ་འཁོར་གྱི་རྣམ་དབྱེ་
ནི། དེ་ལྟར་དབང་བསྐུར་བ་ལ་ཡང་དཀྱིལ་འཁོར་དུ་གཞུགས་པ་སྔོན་དུ་འགྲོ་
དགོས་ལ།དེ་ལ་ཡང་གང་དུ་འཇུག་པའི་དཀྱིལ་འཁོར་སྔོན་དུ་འགྲོ་དགོས་ཏེ།
གྲུབ་ཆེན་རྡོ་རྗེ་དྲིལ་བུ་པས། དབང་བསྐུར་དཀྱིལ་འཁོར་སྔོན་འགྲོ་བར། །རྡོ་
རྗེ་འཆང་གིས་གསུངས་པ་སྟེ། །ཞེས་གསུངས་པའི་ཕྱིར་རོ། །དཀྱིལ་འཁོར་གྱི་
དབྱེ་བ་ཡང་དེ་ཉིད་ཀྱིས། །འོན་ཀྱང་དཀྱིལ་འཁོར་དེའི་རང་བཞིན། །ཅི་ཡིན་
དེ་ནི་འདི་ལྟར་བཤད། །རི་མོར་གནས་པའི་ལས་དང་ནི། །ཐིག་ལས་ཚོན་
---172-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དབྱེའི་རིམ་པ་བསྟན། །འགྲོ་བ་འདི་དག་རང་བཞིན་གྱིས། །གྲུབ་པའི་དཀྱིལ་
འཁོར་གཉིས་མེད་པའོ། །ཞེས་བྲིས་སྐུ་དང་རྡུལ་ཚོན་དང་ལུས་ཀྱི་དཀྱིལ་
འཁོར་གསུམ་གསུངས་སོ། །གདུལ་བྱའི་ཁྱད་པར་འགའ་ཞིག་ལ་བསམ་གཏན་
གྱི་དཀྱིལ་འཁོར་དུ་དབང་བསྐུར་བ་ཡང་དཔལ་གསང་བ་འདུས་པའི་རྩ་པའི་
རྒྱུད་དང་དཀྱིལ་ཆོག །རྡོ་རྗེ་འཕྲེང་བ་སོགས་ལས་གསུངས་པས་གང་དུ་
གཞུག་པར་བྱ་བའི་དཀྱིལ་(༡༠༦ན)འཁོར་བཞི་ཡོད་དོ། །ཀུན་རྫོབ་བྱང་ཆུབ་
སེམས་ཀྱི་དཀྱིལ་འཁོར་དང་། བྷ་གའི་དཀྱིལ་འཁོར་དང༌། དོན་དམ་པ་བྱང་
ཆུབ་ཀྱི་སེམས་ཀྱི་དཀྱིལ་འཁོར་རྣམས་ནི། སྤྱིར་གང་དུ་དབང་བསྐུར་བའི་
དཀྱིལ་འཁོར་གྱི་སྒྲ་བཤད་པའི་གཞི་ཡིན་ཀྱང་། དེ་དག་སྔོན་དུ་དཀྱིལ་འཁོར་
དུ་བཅུག་ནས་དབང་བསྐུར་བར་གསུངས་པའི་གང་དུ་གཞུག་པར་བྱ་བའི་་་་་
དཀྱིལ་འཁོར་མ་ཡིན་ནོ། །ལུས་ཀྱི་དཀྱིལ་འཁོར་དུ་དབང་བསྐུར་བ་ནི། སྔོན་
དུ་བླ་མེད་ཀྱི་ཕྱིའི་དཀྱིལ་འཁོར་དུ་དབང་བསྐུར་བ་མ་ཐོབ་པ་ལ་རྣམ་པ་་་་་་་་
ཐམས་ཅད་དུ་བྱར་མི་རུང་ཞིང་། རས་བྲིས་ཀྱི་དཀྱིལ་འཁོར་དུ་དབང་བསྐུར་
བ་ནི། རྒྱུད་མངོན་བརྗོད་བླ་མ་དང་། གྲུབ་ཆེན་དྲིལ་བུ་པ་དང་། སྒྲ་
གཅན་འཛིན་དཔལ་བཤེས་གཉེན་དང་། ངག་དབང་གྲགས་པ་དང་། ཨ་
བྷྱ་ལ་སོགས་པ་མང་པོ་ཞིག་གིས་བཤད་ལ། འོན་ཀྱང་རྒྱུད་སྡེ་རྣམས་དང་
དེའི་དགོངས་འགྲེལ་མཁས་པ་རྣམས་ཀྱིས་ཕལ་ཆེར་རྡུལ་ཚོན་ལ་བརྟེན་པའི་་
ཕྱོགས་ཉིད་བསྔགས་སོ། །དུས་འཁོར་དུ་དབང་མདོར་བསྟན་ལས། དབང་
བདུན་པོ་ནི་འདི་ཡིན་ཏེ། །དཀྱིལ་འཁོར་བཞེངས་ལ་སྦྱིན་པར་བྱ། ཞེས་
པའི་འགྲེལ་པར་ན་རོ་པས། དབང་བསྐུར་བདུན་པོ་འདི་རྣམས་རྡུལ་ཚོན་
གྱི་དཀྱིལ་འཁོར་རྣམ་པར་སྤངས་ནས་གཞན་རས་བྲིས་ལ་སོགས་པའི་དཀྱིལ་་
འཁོར་དུ་སྦྱིན་པར་བྱ་བ་མ་ཡིན་ནོ། །ཞེས་རས་བྲིས་ཀྱི་དཀྱིལ་འ༥ཁོར་དུ་
དབང་བསྐུར་བ་བཀག་པ་ནི། དུས་འཁོར་ཁོ་ནའི་སྒོས་ཆོས་ཡིན་ནོ། །བཞི་པ་
-173-

མཁས་གྲུབ་དགེ་ལེགས་དཔལ་བཟང་གིས་མཛད།
ཇི་ཙམ་ཞིག་བསྐུར་བར་བྱ་བའི་དབང་གི་གོ་རིམ་ནི། དང་པོར་དཀྱིལ་འཁོར་
དུ་བཅུག་ནས་ལྷ་ངོ་བསྟན་པ་མེད་པར་དབང་བསྐུར་བ་ཙམ་བྱས་ནས་རྣལ་་་
འབྱོར་ཉམས་(༡༠༦བ) སུ་ལེན་པ་བྱར་མི་རུང་སྟེ། མཉམ་སྦྱོར་གྱི་བརྟག་པ་
བདུན་པ་ལས། དཀྱིལ་འཁོར་དུ་ནི་མ་ཞུགས་ཤིང་། །དམ་ཚིག་རྣམས་ནི་
སྤངས་པ་དང་། །།གསང་བའི་དེ་ཉིད་མི་ཤེས་པས། །བསྒྲུབ་ཀྱང་ཅི་ཡང་མི་
འགྲུབ་བོ། །ཞེས་དང་། གུར་གྱི་བརྒྱད་པ་ལས་ཀྱང་། དཀྱིལ་འཁོར་དུ་ནི་མི་
ཞུགས་དང་། །དབང་བསྐུར་མེད་པའི་རྣལ་འབྱོར་པ། །གང་གིས་རབ་གནས་
མ་མཐོང་ཞིང་། །གང་ཞིག་སྦྱིན་སྲེག་མ་བྱས་ན། །འཇིག་རྟེན་འདི་དང་གཞན་
དུ་ཡང་། །དེ་ལ་དངོས་གྲུབ་མཆོག་ཉིད་མེད། །ཅེས་དཀྱིལ་འཁོར་དུ་མ་ཞུགས་
པས་བསྒྲུབས་ཀྱང་ཅིའང་མི་འགྲུབ་པར་གསུངས་ཤིང་། ཟུང་འཇུག་གསལ་བ་
ལས། འཕྲེང་བའི་དབང་ནས་དབང་བཞི་པའི་བར་བཤད་ཟིན་པའི་འོག་ཏུ།
དབང་བསྐུར་བ་འདི་རྣམས་ཀྱང་དཀྱིལ་འཁོར་དུ་བཅུག་ལ་སྦྱིན་པར་བྱ་སྟེ།
ཞེས་གསུངས་པ་ལྟར་དཀྱིལ་འཁོར་དུ་མ་བཅུག་ཅིང་ལྷ་ངོ་མ་བསྟན་པ་ལ་ཆུ་་
དབང་ཡན་ཆད་གང་ཡང་བྱར་མི་རུང་ངོ་། །ད་ལྟ་གང་དག་དུས་འཁོར་གྱི་
དབང་བདུན་སྔོན་དུ་མ་བསྐུར་ཞིང་། རྡུལ་ཚོན་གྱི་དཀྱིལ་འཁོར་དུ་གཏན་
ནས་མི་ཞུགས་པ་དག་ལ་ཡང་དབང་གོང་མ་རྣམས་ཐོག་མར་བསྐུར་ནས་
སྦྱོར་བ་ཡན་ལག་དྲུག་གི་རྫོགས་རིམ་དག་སྟོན་པར་བྱེད་པས་ཕྱོགས་ཀུན་ཏུ་་་
ཁྱབ་བོ། །ཚུལ་འདི་ནི། ཤིན་ཏུ་མི་བཟད་པའི་ངན་སོང་གི་གཡང་ས་ལ་གོམ་
པ་འདོར་བར་བྱེད་པའི་ལོག་པའི་ལམ་ཆེན་པོ་སྟེ། དེ་ཡང་འདི་ལྟར་སྟོང་
གཟུགས་ཕྱག་རྒྱ་ཆེན་པོ་ལ་བརྟེན་ནས་འགྱུར་བ་མེད་པའི་བདེ་བ་དངོས་སུ་་་
བསྐྱེད་པའི་རྫོགས་རིམ་རྒྱུད་ལ་སྐྱེ་བའི་སྔོན་དུ་ཡེ་ཤེས་ཀྱི་ཕྱག་རྒྱ་ལ་བརྟེན་་་་་
ནས་ཡས་བབས་དང་མས་བརྟན་གྱི་དགའ་བ་བཞི་བསྐྱེད་པ་རྒྱུར་འགྲོ་དགོས་
པའི་ཕྱིར། ངེས་(༡༠༧ན)དོན་གྱི་དབང་བཞི་པ་བསྐུར་བའི་སྔོན་དུ་དབང་
-174-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
གོང་མ་གཞན་རྣམས་བསྐུར་བ་རྒྱུར་འགྲོ་དགོས་པ་ཡིན་ལ། ལམ་གྱི་སྐབས་སུ་
ཡང་དགའ་བ་བཞི་རིམ་ཅན་དུ་སྐྱེ་བས་ཁྱབ་ཅིང་དབང་བསྐུར་བའི་སྐབས་་་
སུ་ཡང་དངོས་ཀྱི་རིག་མ་ལ་བརྟེན་པའི་དགའ་བ་བཞི་རིམ་ཅན་དུ་སྐྱེ་བས་་་
ཁྱབ་པའི་ཕྱིར། དབང་གོང་མ་གཞན་རྣམས་ཀྱང་དང་པོར་བུམ་དབང་། དེ་
ནས་ཤེས་རབ་ཡེ་ཤེས་ཀྱི་དབང་ལ་སོགས་པ་སྔ་མ་སྔ་མ་སྔོན་དུ་མ་སོང་བར་་་
ཕྱི་མ་ཕྱི་མ་ཐོབ་པར་བྱར་མེད་དོ། །ཡེ་ཤེས་ཀྱི་ཕྱག་རྒྱ་བརྟེན་ནས་བསྐྱེད་རིམ་
པ་དང་རྫོགས་རིམ་པའི་དགའ་བ་བཞི་སྐྱེ་བ་ཡང་། ཡེ་ཤེས་ཀྱི་ཕྱག་རྒྱ་ལ་
དངོས་ཀྱི་རིག་མ་འདྲ་བའི་གསལ་སྣང་ཐོན་པ་དགོས་ཤིང༌། དེ་ལ་ནི། ཡིད་
ངོར་ཐ་མལ་གྱི་སྣང་བ་ནུབ་ནས་རང་འདོད་ལྷ་ཡབ་ཡུམ་གྱི་རྣམ་པར་མངོན་་
སུམ་བཞིན་དུ་ཡིད་ངོར་འཆར་བའི་བསྐྱེད་རིམ་གྲུབ་པ་དགོས་པའི་ཕྱིར།
དབང་གི་སྐབས་སུ་ཡང་། རང་གི་ཕུང་ཁམས་སྐྱེ་མཆེད་སོགས་ཐམས་ཅད་
ལྷར་བསྐྱེད་ནས་བྱིན་གྱིས་བརླབ་ཅིང༌། མ་དག་པའི་སྣང་ཞེན་སྦྱོང་བའི་ནུས་
པ་ཁྱད་པར་ཅན་འཇོག་པར་བྱེད་པའི་དབང་འོག་མ་བདུན་བསྐུར་བ་དབང་
གོང་མ་རྣམས་ཀྱི་སྔོན་དུ་ངེས་པར་འགྲོ་དགོས་པ་ཡིན་ནོ། །དེ་ཡང་ཐ་མལ་གྱི་
སྣང་ཞེན་དང་མ་དག་པའི་ཕུང་ཁམས་སྐྱེ་མཆེད་རྣམས་ས་བོན་དང་བཅས་་་་
པ་དངོས་སུ་སྤོང་བའི་བྱ་བ་རྫོགས་རིམ་གྱིས་བྱེད་ཀྱང་། རྫོགས་རིམ་དེ་སྐྱེ་
བའི་རྒྱུད་སྨིན་པར་བྱེད་པའི་ལམ་དང་ཐ་མལ་གྱི་སྣང་ཞེན་མངོན་གྱུར་མགོ་་་
གནོན་པའི་ལམ་བསྐྱེད་རིམ་ཡིན་པ་བཞིན་དུ། དབང་བདུན་གྱིས་ཀྱང་དངོས་
སུ་བསྐྱེད་རིམ་བསྒོམ་པ་ལ་(༡༠༧བ)དབང་བར་བྱེད་ཀྱང་། དབང་གོང་མ་
རྣམས་ཀྱི་རྒྱུར་གྱུར་པའི་སྒོ་ནས་བརྒྱུད་ནས་རྫོགས་རིམ་བསྒོམ་པ་ལ་ཡང་
དབང་བར་བྱེད་པ་ཡིན་ནོ། །དེའི་ཕྱིར་རྒྱུད་ལས་ཀྱང་། དེ་དག་ཐམས་ཅད་
ངེས་པར་འཇིག་རྟེན་པ་སྟེ་མཆོག་གི་སྙིང་རྗེ་ཡིས་ནི་ལམ་གྱི་རྒྱུ་རུ་བསྟན།
ཞེས་འཇིག་རྟེན་པའི་དབང་རྣམས་སྔ་མ་སྔ་མ་ཕྱི་མ་ཕྱི་མའི་རྒྱུར་གྱུར་པའི་སྒོ་
-175-

མཁས་གྲུབ་དགེ་ལེགས་དཔལ་བཟང་གིས་མཛད།  ཿ་
ནས་ཐམས་ཅད་དབང་བཞི་པའི་ལམ་གྱི་རྒྱུ་ཉིད་དུ་བསྟན་པ་ཡིན་ལ། དེ་ལྟར་
དབང་བཅུ་གཅིག་པོ་ཐམས་ཅད་རིམ་པ་བཞིན་སྔ་མ་སྔ་མ་ཕྱི་མ་ཕྱི་མའི་རྒྱུཪ་
བསྟན་པ་ཉིད་ཀྱིས་རྗེས་སུ་འགྲོ་ལྡོག་མི་འཁྲུལ་བར་བསྟན་པའི་ཕྱིར་སྔ་མ་སྔ་་
མ་མ་བསྐུར་བར་ཕྱི་མ་ཕྱི་མ་བསྐུར་བ་གནས་མེད་པར་བཤད་པ་ཡིན་ཏེ། རྒྱུ་
མེད་ཀྱི་འབྲས་བུ་མི་སྲིད་པའི་ཕྱིར་རོ། །དེ་བཞིན་དུ་དབང་གི་རབ་བྱེད་ཀྱི་
འགྲེལ་པར་དཱ་རི་ཀ་པས་ཀྱང༌། དབང་སྔ་མ་རྣམས་སྔོན་དུ་མ་སོང་བར་གོང་
མ་རྣམས་བསྐུར་དུ་མི་རུང་བར་གསལ་བར་གསུངས་ལ། དབང་མདོར་བསྟན་
གྱི་འགྲེལ་པར་ནཱ་རོ་པས། འཇིག་རྟེན་པའི་དབང་རྣམས་ཀུན་རྫོབ་ཀྱི་བདེན་
པ་དངོས་སུ་སྒྲུབ་པར་བྱེད་ཅིང༌། དོན་དམ་པའི་བདེན་པའི་རྗེས་སུ་མཐུན་
པར་79གྱུར་པ་ཡིན་པར་གསུངས་ཏེ། བསྐྱེད་རིམ་དང་རྫོགས་རིམ་འོག་མ་
རྣམས་ཀྱི་དངོས་ཀྱི་སྨིན་བྱེད་དང་དབང་བཞི་པའི་རྫོགས་རིམ་དག་གི་བརྒྱུད་
ནས་སྨིན་བྱེད་དུ་འགྲོ་བས་འཇིག་རྟེན་ལས་འདས་པའི་དབང་གི་གོང་དུ་་་་་་
འཇིག་རྟེན་པའི་དབང་རྣམས་ངེས་པར་འགྲོ་དགོས་པའི་དོན་ཏོ། །དེས་ན་
ལུགས་ངན་པ་དེ་ནི། ཇི་སྐད་བཤད་པའི་ཚུལ་གྱིས་རྒྱུད་དང་འགྲེལ་པ་མཐའ་
དག་དང་འགལ་ཞིང་། དབང་བདུན་སྔོན་དུ་མ་སོང་བར་དབང་གོང་མ་
རྣམས་བསྐུར་དུ་རུང་ན། ས་བདུན་པ་མན་ཆད་(༡༠༨ན)མ་ཐོབ་པར་ས་
བརྒྱད་པ་ཉིད་ནས་ཐོག་མར་ལམ་ལ་འཇུག་པ་ཡང་ཡོད་པར་འགྱུར་ཏེ།
དབང་བདུན་གྱིས་ས་བདུན་པ་མན་ཆད་ཀྱི་ནུས་པ་འཇོག་པ་དང་། དབང་
གོང་མ་རྣམས་ས་བརྒྱད་པ་ཡན་ཆད་ཀྱི་ནུས་པ་འཇོག་བྱེད་ཀྱི་དབང་ཡིན་
པར་རྒྱུད་འགྲེལ་ལས་ཆེས་གསལ་བར་གསུངས་ལ་ཁྱོད་རང་གིས་ཀྱང་ཁས་་་་་
བླངས་པའི་ཕྱིར་རོ།།གཞན་ཡང་དམ་བཞག་གི་སྐབས་སུ། དཀྱིལ་འཁོར་ཆེན་
པོར་མ་ཞུགས་པ་དང་མ་མཐོང་བ་རྣམས་ཀྱི་མདུན་དུ་གསང་བའི་དེ་ཉིད་་་་
སྨྲས་ན་དམ་ཚིག་ཉམས་པར་འགྱུར་བར་གསུངས་ཤིང༌། དེའི་དོན་དུ་མནའ་
-176་་་

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཆུ་བླུད་ནས་རྡོ་རྗེའི་མནའ་བསྒག་པར་གསུངས་ལ། རི་བོ་དག་ཀྱང་མ་སྨིན་
མི་ལ་གསང་བ་བྱིན་ལས་སོ། །ཞེས་སྔར་དབང་གིས་སྨིན་པར་མ་བྱས་པ་ལ་
གསང་བ་བྱིན་ན། རྩ་ལྟུང་བདུན་པ་འབྱུང་བར་གསུངས་ཤིང་། བྱིན་རྒྱུའི་
གསང་བ་ཡང་བདེ་བ་ཆེན་པོའི་ལམ་ལ་འགྲེལ་པས་བཤད་དོ། །དམ་བཞག་དེ་
ཡང་་སྔ་རོལ་ཏུ་དཀྱིལ་འཁོར་དུ་འཇུག་པའི་སྐབས་་
དཔ་
།ཀྱི་དམ་བཞག་ཡིན་པས། དཀྱིལ་འཁོར་དུ་མ་ཞུགས་པ་ལ་མ་སྨྲ་ཞེས་པ་དང་།
ཡང་དག་པའི་དཀྱིལ་འཁོར་དུ་སློབ་མ་གཞུག་ཅེས་སོགས་ཀྱི་དཀྱིལ་འཁོར་་་་་
རྣམས་ནི། རྡུལ་ཚོན་གྱི་དཀྱིལ་འཁོར་ཉིད་ཡིན་གྱི་བྷ་གའི་དཀྱིལ་འཁོར་
སོགས་འོང་དོན་མེད་དེ། གཞན་དུ་ན་དབང་བདུན་བསྐུར་བའི་ཚེ་དེའི་
གོང་དུ་བྷ་ག་དང་བྱང་ཆུབ་ཀྱི་སེམས་ལ་སོགས་པའི་དཀྱིལ་འཁོར་དུ་འཇུག་་་
དགོས་པ་ཐལ་བའི་ཕྱིར་རོ། །དེ་བས་ན་སྔོན་དུ་ཕྱིའི་དཀྱིལ་འཁོར་དུ་མ་
ཞུགས་ཤིང་དབང་བདུན་མ་ཐོབ་(༡༠༨བ)པ་ལ་དབང་གོང་མ་དག་སྟོན་པར་
བྱེད་པའི་སློབ་དཔོན་དེ། སྔར་སྔགས་ཀྱི་སྡོམ་ལྡན་ཞིག་ཡིན་ན་རྩ་ལྟུང་བདུན་
པ་འབྱུང་ཞིང་། དེའི་རྒྱུད་ཀྱི་སྔགས་ཀྱི་སྡོམ་པ་ལྷག་མ་མེད་པར་བཏད་ནས་
སློབ་དཔོན་རང་ཉིད་དམ་ཚིག་ཉམས་པ་ཆེན་པོར་འགྱུར་བ་ཡིན་ནོ། །དེ་ལྟར་
སློབ་དཔོན་སྔགས་སྡོམ་མེད་པར་བླ་མེད་ཀྱི་དབང་གོང་འོག་གང་བསྐུར་ཡང་
དབང་གི་གོ་ཆོད་པ་ག་ལ་སྲིད། རྡུལ་ཚོན་གྱི་དཀྱིལ་འཁོར་དུ་དབང་གཏན་
མ་ཐོབ་པའི་གང་ཟག་ལ་དུས་འཁོར་གྱི་དབང་གོང་མ་རྣམས་བསྐུར་བའི་ཆོ་་་
ག་བྱས་ཀྱང་དབང་གོང་མ་དག་ཐོབ་པའི་གོ་མི་ཆོད་དེ། གཞན་དུ་ན་དབང་
གོང་མ་སྔ་མ་གསུམ་པོ་ཡང་མ་ཐོབ་པའི་གང་ཟག་ལ། དོན་གྱི་དབང་བཞི་པ་
འདི་ལྟ་བུ་ཞིག་ཡིན་ནོ་ཞེས་ཚིག་གི་བརྡ་སྤྲད་དེ་བསྟན་པས་ཀྱང་ངེས་དོན་གྱི་
ན
དབང་བཞི་པ་ཐོབ་པའི་གོ་ཆོད་པ་ཉིད་དུ་ཐལ་བར་འགྱུར་རོ། །།དེས་ན་ཕྱིའི་
དཀྱིལ་འཁོར་དུ་མ་བཅུག་ཅིང་ཆུ་ཅོད་པན་ལ་སོགས་པའི་དབང་གང་ཡང་་་་
-177-

མཁས་གྲུབ་དགེ་ལེགས་དཔལ་བཟང་གིས་མཛད།
མ་ཐོབ་པ་ལ་དབང་གོང་མ་ཙམ་ཞིག་བསྐུར་ནས་རྫོགས་རིམ་སྟོན་པར་བྱེད་་་
པ་ནི། གང་ཞིག་རྒྱུད་ལུང་ང་རྒྱལ་གྱིས། །དབང་བསྐུར་མེད་པར་འཆད་བྱེད་
པ། །སློབ་དཔོན་སློབ་མ་ཤི་མ་ཐག །དངོས་གྲུབ་འཐོབ་ཀྱང་དམྱལ་བར་འགྲོ། །
ཞེས་གསུངས་པ་ལྟར་དབང་མ་ཐོབ་པ་ལ་རྫོགས་རིམ་བཤད་པ་དང་བསྒོམས་
པ་སོགས་ཀྱི་སྒོ་ནས་ཆོས་ཟབ་མོ་ལ་རང་དགར་དབང་ཟོས་པའི་ལས་ཀྱི་སྒྲིབ་་
པ་དེས་མནར་མེད་པའི་དམྱལ་བར་ལྷུང་བར་བྱེད་པ་ལ་གདོན་མི་ཟ་བ་ཡིན་་
པས། རྣམ་དཔྱོད་དང་ལྡན་པ་དག་གིས་ནི། ངན་སྐྱུགས་དང་མཚུངས་པར་
བལྟས་ཏེ་དོར་བར་བྱ་བ་ཡིན་ལ། མཁས་པ་དེའི་རང་བཞིན་ཤེས་པ་བསྟན་
(/༡༠༩ན) པ་གཅེས་པར་འཛིན་པ་དག་གིས་ཤིན་ཏུ་དགག་པར་རིགས་པ་ཡིན་
ནོ། །ལྔ་པ་ཇི་ལྟར་དབང་བསྐུར་བའི་ཆོ་གའི་མཚན་ཉིད་ནི། རྒྱུད་སྡེ་རྩོད་
པ་མེད་པ་ནས་བསྙོན་མི་ནུས་པར་གསུངས་ཤིང་། རྒྱ་གར་གྱི་པཎ་གྲུབ་ཚད་
ལྡན་གྱིས་ལེགས་པར་བཀྲལ་བ་སངས་རྒྱས་ནས་དངོས་ཀྱི་བླ་མའི་བར་དུ་་་་་་
རྒྱུན་མ་ཆད་ཅིང་ཆོས་མཐུན་གྱི་རྩོད་པ་མེད་པའི་བརྒྱུད་པ་ཁུངས་བཙུན་པ་་་
དང་ལྡན་པའི་དཀྱིལ་འཁོར་དུ། སློབ་དཔོན་མཚན་ཉིད་དང་ལྡན་པས། རྒྱུད་
སྡེ་གོང་འོག་དང་། རྡུལ་ཚོན་དང་། རས་བྲིས་དང་། ལུས་དཀྱིལ་དང་།
བསམ་གཏན་གྱི་དཀྱིལ་འཁོར་ལ་སོགས་པ་ཐམས་ཅད་ཀྱི་ཐུན་མོང་གི་ཆོ་ག་
དང་ཐུན་མོང་མ་ཡིན་པའི་ཆོ་གའི་རྣམ་དབྱེ་དམིགས་ལེགས་པར་ཕྱེད་པ་་་་་་་་་
དང་། ཆོ་ག་སོ་སོའི་འདོར་ལེན་ལ་མཁས་པར་བྱས་ཏེ་སའི་ཆོ་ག་དང་སྟ་གོན་
གྱི་ཆོ་ག་དང་། ལས་དང་ཡེ་ཤེས་ཀྱི་ཐིག་གཉིས་ཀྱི་ཆོ་ག་དང་། ཚོན་གྱི་ཆོ་
ག་དང་། དཀྱིལ་འཁོར་བྲི་ཞིང་བསྒྲུབས་ཏེ་ཆོད་ནས་བདག་ཉིད་འཇུག་པ་
དང་། སློབ་མ་བཅུག་ཅིང་དབང་བསྐུར་བ་དང་། ཉེ་བར་བསྡུ་བའི་ཆོ་ག་
དང་། སྦྱིན་སྲེག་དང་ལྷ་ཚོགས་ཀྱི་འཁོར་ལོའི་ཆོ་ག་ལ་སོགས་པ་སྐབས་གང་
དུ་གང་ལ་ཇི་ཙམ་ཞིག་དགོས་པ། མེད་དུ་མི་རུང་བའི་ཆོ་གའི་ཡན་ལག་དེ་
-178-མས

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དང་དེ་ཚང་ལ་མ་ནོར་བ། རྒྱུད་སྡེ་དང་ཚད་ལྡན་གྱི་གཞུང་དང་མི་འགལ་
ཞིང་། སླ་ཆོས་དང་རང་བཟོ་སོགས་ཀྱིས་མ་བསླད་པར་ཚུལ་བཞིན་དུ་བྱས་
པའི་ཆོ་ག་ལ་བརྟེན་ནས་དབང་བསྐུར་ན་ཡང་དག་པའི་ལམ་བསྒོམ་པའི་་་་་་་
སྣོད་དུ་རུང་བ་སོགས་ཀྱི་ཡོན་ཏན་འབྱུང་གི །དེ་ལས་(༡༠༩བ)གཞན་པའི་
ཆོ་གས་ནི། འབྲས་བུ་སྐུ་བཞིའི་ས་བོན་ཁྱད་པར་ཅན་ཡང་མི་ཐེབས་ཤིང་།
དངོས་གྲུབ་འགྲུབ་པའི་གེགས་སྒོ་གསུམ་གྱི་དྲི་མ་ཡང་འཁྲུད་མི་ནུས་ལ།
གདམས་པའི་མཆོག་རྒྱུད་དང་དེའི་དགོངས་འགྲེལ་དང་བསྐྱེད་རྫོགས་ཟབ་་་་་
མོ་ཉན་པ་ལ་སོགས་པ་གང་གི་ཡང་སྣོད་རུང་དུ་སྒྲུབ་མི་ནུས་པས། དེ་འདྲ་
བའི་ཆོ་གས་དབང་བསྐུར་ཀྱང་རྡོ་རྗེ་འཆང་གིས་གསུངས་པའི་དབང་གི་
དགོས་པ་ཆ་ཤས་གཅིག་ཀྱང་སྒྲུབ་པར་ནུས་པ་མ་ཡིན་ནོ། །དེའི་ཕྱིར་རྡོ་རྗེ་
ཐེག་པའི་ལམ་གྱི་རྨང་འཛུགས་དབང་བསྐུར་བ་ལས་གལ་ཆེ་བ་གཞན་མེད་་་་་
མོད་ཀྱི་འོན་ཀྱང་དིང་སང་གངས་རིའི་ཁྲོད་འདི་ན་རྡོ་རྗེ་ཐེག་པའི་བསྟན་་་་་་
པའི་རྩ་བ་རྨང་ནས་འདོན་པའི་ལོག་པའི་ཆོས་ལུགས་བསམ་གྱིས་མི་ཁྱབ་པ་་་
ཞིག་སྣང་མོད་ཟད་པར་བརྗོད་ག་ལ་ནུས། དེ་ཡང་སྔོན་གྱི་དུས་ན་པཎྜི་ཏ་
དབུ་མ་པ་ཏས་ཁམས་པ་དགེ་འདུན་བཟང་པོ་ལ་ང་རྒྱ་གར་གྱི་པཎྜི་ཏ་མཁས་
པ་ཡིན་པ་ལ་བོད་དུ་གདན་དྲོངས་ཟེར་ནས་གདན་དྲངས། ཁྱོད་ཀྱི་སྒྲ་གཅིག་
བས་མི་ཆོག་བོད་དུ་དབང་བསྐུར་བྱེད་དགོས་དབང་ཞུས་བྱས་པས། ཨ་བྷི་
ཥེ་ཀ་ཀུ་རུ་ཀུ་རུ་གུ་ཎ་ཧོ་ཟེར་ནས་མི་ཞུ། བཙུན་པ་མ་བྱས་ན་བོད་མི་ཐུལ་
བཙུན་པ་གྱིས་བྱས་པས། སྐུ་གཟུགས་ཀྱི་མདུན་དུ་རང་རྟགས་རང་གིས་
བླངས། ཕྱིས་བལ་པོ་ཐང་པོ་ཧ་རར་སླེབས་པ་ན་འདི་རང་རྟགས་རང་གིས་
བླངས་པ་ཡིན་ཟེར་ནས་གྲལ་དུ་མ་ཚུད། དེར་སྐྱེངས་ནས་མཁན་སློབ་ལ་
རབ་བྱུང་བྱས། མེད་ན་ཨཱ་ཙརྱ་ལ་དབང་ཞུ་བ་མང་པོ་བྱུང་ཞིང་ཁོང་ལ་མ་,
བྱུང་བས། མ་ད་ན་ཨཱ་ཙརྱའི་ཕ་ལ་དབང་གཅིག་གཉིས་ཞུས། ཕྱིས་བླ་མ་
-179-

མཁས་གྲུབ་དགེ་ལེགས་དཔལ་བཟང་གིས་མཛད།
དང་མཁན་སློབ་མཐོང་བ་ན་མུར་ཁ་ཧེ་ཟེར་ནས་ཕྱག་མི་འཚལ། ཕྱིས་བོད་
དུ་སླེབས་པ་ན་དབང་བསྐུར་ཐམས་ཅད་(༡༡༠ན)ང་རང་གི་ཕ་ལ་ཐོབ་པ་་
ཡིན་ཞེས་རྫུན་བྱས་ནས་དབང་བསྐུར་མང་པོ་བྱས། དེའི་དོན་གྱིས་ད་ལྟ་བོད་
ན་གྲགས་པའི་ཆོས་ལ་དབུ་མ་པ་ཏི་བརྒྱུད་པ་ལ་ཡོད་པ་ཅི་རིགས་པ་ཞིག་་་་་
སྣང་བ་ཕལ་ཆེ་བ་བརྒྱུད་པ་ཤིན་ཏུ་མ་དག་ཡིན་པས་དེ་དག་ལ་གོ་ཆོད་པ་
ཉུང༌། ལར་འཕགས་པའི་ཡུལ་དུ་ཡང་མཁས་པའི་མངོན་པའི་ང་རྒྱལ་གྱིས་
སློབ་དཔོན་མེད་པར་རྒྱུད་ཀྱི་རྒྱལ་པོ་སྟོན་པ་འབྱུང་བར་དུས་ཀྱི་འཁོར་ལོ་་་་་་
ནས་ལུང་བསྟན་འདུག་པས་རྒྱ་གར་ནས་བརྒྱུད་པ་ཡིན་ཟེར་བ་ཙམ་ལ་ཡིད་་་་
བརྟན་བྱར་མི་རུང་བར་ལེགས་པར་བརྟག་དགོས་པ་ཡིན་ནོ། །རྒྱ་གར་པས་
བྱས་པ་ཡང་མ་ཡིན་པར་བོད་དུ་བཅོས་པའི་རྒྱུད་རྫུན་མ་དང་དེ་ལ་བརྟེན་་་་་
པའི་དབང་བསྐུར་སོགས་ལ་ནི། དེ་བས་ཀྱང་ཡིད་བརྟན་ག་ལ་རུང་། དེས་ན་
གསང་འདུས་གཉིས་མེད་རྣམ་རྒྱལ་གྱི་རྒྱུད་ཡང་དག་པར་རྫོགས་པ་བོད་དུ་་་་་
མ་འགྱུར་ཀྱང་ཐར་ལོ་ཉི་མ་རྒྱལ་མཚན་གྱི་ཕྱག་དཔེའི་ནང་ནས་རྒྱ་དཔེ་ཤོག་་
ཡར་འགའ་ཞིག་རྙེད་པ་ལ་བརྟེན་ནས་བུ་སྟོན་ཐམས་ཅད་མཁྱེན་པས་བསྒྱུར་
བ་ལེའུ་དང་པོའི་མགོ་ནས་ཅུང་ཟད་ཙམ་མ་ཚང་བའི་ལེའུ་བཞི་པའི་མགོ་་་་་་
ཡན་ཆད་དང་ལེའུ་ཐ་མའི་མཇུག་ཅུང་ཟད་ཅིག་ཡོད་དེ། རྒྱུད་ཡང་དག་འདི་
ལ་ལེའུ་ཉི་ཤུ་རྩ་གཉིས་ལས་མེད་ཀྱང་། སྔར་བོད་ན་ཡོངས་སུ་གྲགས་པའི་
གསང་འདུས་གཉིས་མེད་རྣམ་རྒྱལ་གྱི་རྒྱུད་ལེའུ་བདུན་ཅུ་དོན་བདུན་ཡོད་པ་
དང༌། དེའི་རྗེས་སུ་འབྲངས་ནས་གསང་འདུས་མི་བསྐྱོད་པའི་དཀྱིལ་འཁོར་
ལ་བསྐལ་བཟང་སྟོང་དུ་བཞིས་མ་ཚང་བ་བཀོད་པའི་དཀྱིལ་འཁོར་གྱི་ཆོ་ག་་་
དང་། དབང་བསྐུར་དང་རྫོགས་རིམ་གྱི་རྣམ་གཞག་སོགས་ཐམས་ཅད་རྫུན་
མ་ཡིན་(.༡༡༠བ)པཔར་ཤེས་པར་བྱའོ། །བུ་སྟོན་ཐམས་ཅད་མཁྱེན་པས་ཀྱང་
ཁོང་རང་གི་དེའི་འགྱུར་བྱང་དུ། འདི་ལ་དུམ་བུ་ལས་མེད་ཀྱང་སྔར་གྱི་གཉིས་
-180-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
མེད་རྣམ་རྒྱལ་གྱི་རྒྱུད་དུ་འདོད་པ་ལེའུ་བདུན་ཅུ་དོན་བདུན་ཡོད་པ་དེ་རྫུན་་
མ་ཡང་དག་པར་རྟོགས་པའི་དགོས་པ་ཡོད་དོ། །དེས་ན་དེ་དང་དེ་ལ་བརྟེན་
པའི་དབང་བཀའ་ཐམས་ཅད་རྫུན་མ་ཡིན་པས་རྟོགས་ལྡན་རྣམས་ཀྱིས་སྤང་་
བར་བྱའོ། །ཞེས་གསུངས་ཀྱང༌། ད་དུང་འགའ་ཞིག་དེའི་ཆོ་ག་དང་དབང་
བསྐུར་བྱེད་པ་སྣང་བ་ནི། སངས་རྒྱས་ཀྱི་བསྟན་པ་ལ་གནོད་པ་བྱ་བའི་ཕྱིར་
དུ་བླུན་པོ་ནན་གྱིས་འཚང་བར་བྱེད་པའོ། །འདི་རྒྱ་ཕེ་བ་ལུང་པས་བྱས་པར་
བཞེད་པའི་མཁས་པ་མང་པོ་ཡོད་དོ། །གཞན་ཡང་མཁའ་འགྲོ་རྒྱ་མཚོ་དང་
སྦྱོང་དཀྱིལ་བཅུ་གཉིས་ལ་སོགས་པའི་དབང་གི་བརྒྱུད་པ་ལ་ཡང་བུ་སྟོན་
ཐམས་ཅད་མཁྱེན་པ་ལ་སོགས་པས་ཐེ་ཚོམ་གྱི་གནས་ཅུང་ཞིག་མཛད་པ་་་་
ཡོད་དེ་བརྟག་པར་བྱ་བའི་གནས་སོ། །ཁ་ཅིག་དེ་ལྟར་མཁས་པ་དག་གིས་ཐེ་
ཚོམ་བསྐུར་བ་ན་སླར་ཡང་མཁས་པ་དེ་དག་གིས་ཐེ་ཚོམ་ཟ་བར་བརྗོད་པའི་་
བརྒྱུད་པ་དེ་དག་མ་ཡིན་པ་གཞན་འདི་ལྟ་བུ་ཡོད་དོ་ཞེས། མཁས་པ་མང་
དུ་ཐོས་པའི་སྤྱན་དང་ལྡན་པ་སུས་ཀྱང་མ་ཚོར་ཞིང་མ་གྲགས་པའི་བརྒྱུད་པ་་
གཞན་གསར་དུ་བཅོས་ནས་སྨྲ་བར་བྱེད་མོད། ཉི་མ་དང་ཟླ་བ་ལྟར་མཁས་
པ་དག་ལ་རྩོད་མེད་དུ་ཡོངས་སུ་གྲགས་པའི་རྒྱུད་སྡེ་རིན་པོ་ཆེ་འདི་ཙམ་ཞིག་
གི་དབང་དང་བསྐྱེད་རྫོགས་ཀྱི་ཉམས་ལེན་བྱ་རྒྱུ་ཡོད་བཞིན་དུ། མཁས་པའི་
རྩོད་པ་ཅན་ལ་རྫུན་རྒྱབ་རྫུན་གྱིས་བྱས་ཏེ་བསམས་བཞིན་དུ་ཆོས་ལོག་སྟོན་་་་
པའི་སྙིང་ཁམས་བསྐྱེད་(༡༡༡ན)ནས་ནན་གྱིས་འཚང་བར་བྱེད་པ་ནི། བདུད་
ཀྱི་ལས་མི་བཟད་པ་ཡིན་པར་གདོན་མི་ཟའོ། །གཞན་ཡང་གསང་འདུས་
འཕགས་ལུགས་ཀྱི་ལུས་དཀྱིལ་རྐྱང་པ་ལ་དབང་བསྐུར་ཡོངས་སུ་རྫོགས་པ་་་་་
བྱེད་རུང་ན། དེའི་ལུས་དཀྱིལ་རྐྱང་པའི་མངོན་རྟོགས་བསྒོམ་པ་ལ་འཕགས་
ལུགས་ཀྱི་སྦྱང་གཞི་སྦྱོང་བྱེད་ཚང་བར་འགྱུར་ཞིང་། དེ་ལྟར་ན་དེ་ཉིད་ལ་སྐྱེ་
ཤི་བར་དོ་གསུམ་གའི་སྦྱང་གཞི་སྦྱོང་བྱེད་ཚང་དགོས་ནའང་། རྣམ་གཞག་
181-

མཁས་གྲུབ་དགེ་ལེགས་དཔལ་བཟང་གིས་མཛད།
རིམ་པ་ལ་སོགས་པ་ལུགས་འདི་ལ་ཚད་མར་གྱུར་པའི་གཞུང་དག་ལས། ལུས་
དཀྱིལ་བསྒོམ་པ་སྦྱང་གཞི་མངལ་གྱི་གནས་སྐབས་ཁོ་ན་སྦྱོང་བྱེད་ཡིན་པར་་་་
ཆེས་གསལ་བར་གསུངས་ཤིང༌། རྩ་རྒྱུད་དང་སྒྲོན་གསལ་ལས་ལུས་དཀྱིལ་ནི།
དང་པོའི་མགོན་པོ་སྤྲུལ་སྐུ་རྡོར་སེམས་སུ་བསྒྱུར་བའི་ལུས་ལ་འགོད་དགོས་་་་
པར་ངེས་གཟུང་ཅན་དུ་གསུངས་ལ། དང་པོའི་མགོན་པོ་མངོན་བྱང་ལྔ་ལས་
ངེས་པར་བསྐྱེད་དགོས་པར་གསུངས་ཤིང་།·མངོན་བྱང་ལྔའི་དང་པོ་ནི། ལྷག་
མོས་འོད་གསལ་དུ་བསྡུས་པའི་དེ་བཞིན་ཉིད་ལས་བྱང་ཆུབ་པ་ཡིན་པས་
ལྷག་མོས་ཀྱི་དཀྱིལ་འཁོར་བསྒོམ་པ་སྔོན་དུ་འགྲོ་དགོས་པའི་ཕྱིར་ལུས་དཀྱིལ་
རྐྱང་པའི་སྒྲུབ་ཐབས་རྣམ་དག་འོང་དོན་མེད་དོ། །དེ་འདྲ་བའི་གསང་འདུས་
འཕགས་ལུགས་ཀྱི་ལུས་དཀྱིལ་རྐྱང་པའི་སྒྲུབ་ཐབས་དང་དབང་བསྐུར་ནི།
འདུས་པ་རྩ་བཤད་ཀྱི་རྒྱུད་དང་འཕགས་སྐོར་གྱི་རྒྱ་གཞུང་གང་གིའང་ཚིག་་་་་
ཟུར་ཙམ་གྱིས་ཀྱང་བསྟན་པར་སུ་ཞིག་གིས་བསྒྲུབ་པར་ནུས། དེ་ལྟ་ན་ཡང་
སྔོན་གྱི་མཁས་པ་དག་ལ་ཞང་བྱ་རུ་བས་བཅོས་པའི་རྫུན་མ་ཡིན་པར་གྲགས་་
པའི་( ༡༡༡༠) གསང་འདུས་འཕགས་ལུགས་ཀྱི་ལུས་དཀྱིལ་རྐྱང་པའི་དབང་་
བསྐུར་ལ། དིང་སང་ཆོས་ལོག་བཙོང་པས་འཚོ་བ་སྒྲུབ་པའི་བླུན་པོ་འགའ་
ཞིག་གིས་རྒྱུད་སྡེ་ལ་བློ་ཁ་མ་ཕྱོགས་ཤིང་ཆོས་དང་ཆོས་མ་ཡིན་པའི་རྣམ་དབྱེ་
འབྱེད་པ་ལ་རྣམ་པར་འཐོམས་པའི་བླུན་པོ་དག་མགོ་བསྐོར་བའི་ཟབ་ཆོས་་་་
བྱེད་པར་སྣང་ངོ་། །གཞན་ཡང་དིང་སང་བླུན་པོ་ཁ་ཅིག་བོད་མི་མཁས་པས་
བཟོས་པའི་རྒྱ་གཞུང་རྫུས་མ་རྣམ་དག་ཏུ་ཁས་བླངས་ནས། བྱ་རྒྱུད་ཀྱི་སྐབས་
སུ་གདུགས་དཀར་ལ་གསང་དབང་ལ་སོགས་པའི་དབང་བཞི་རྫོགས་པར་་་་་་
བསྐུར་བ་གྲག་སྟེ། །དེ་ལྟར་ན་བྱ་སྤྱོད་ལ་ཡང་བླ་མེད་དང་ཁྱད་པར་མེད་པའི་
རྫོགས་རིམ་ཡོད་པར་མི་འདོད་བཞིན་དུ་ཡང་ཁས་ལེན་དགོས་པར་འགྱུར་རོ།།
དེ་ཡང་འདོད་ན། བྱ་རྒྱུད་ལ་མེད་པའི་བླ་མེད་ཀྱི་ཟབ་ཆོས་རྡུལ་ཙམ་ཡང་མི་
-182-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
སྲིད་དོ་ཞེས་ཁས་ལེན་དགོས་པས་བླ་མེད་ཀྱི་རྒྱུད་ལ་དེ་ལས་སྐུར་བ་གདབ་་
པར་བྱ་བ་གཞན་ཅི་ཞིག་ཡོད། གཞན་ཡང་དཔལ་དུས་ཀྱི་འཁོར་ལོའི་ནང་གི་
ལེའུ་མདོར་བསྡུས་གསུམ་པ་ལས་འདི་ལྟར་གསུངས་ཏེ། ཕྱོགས་གསུམ་གྱི་ཞག་
བཞི་བཅུ་རྩ་ལྔའི་ཉིན་ཞག་སོ་སོ་ལ་དུས་སྦྱོར་བཅུ་གཉིས་རེ་རྒྱུ་བས། དེའི་
དབང་དུ་བྱས་ཏེ། ཞག་ཞེ་ལྔ་བཅུ་གཉིས་ཀྱིས་བསྒྱུར་བས་ལྔ་བརྒྱ་དང་བཞི་
བཅུ་འབྱུང་ལ། དེའི་ནང་ནས་ཞག་ཉིས་བརྒྱ་དོན་བཞིའི་གྲངས་དང་སྒྱུ་
འཕྲུལ་དྲ་བའི་དཀྱིལ་འཁོར་གྱི་ལྷ་གྲངས་སྦྱོར་ཏེ། དེ་ཡང་ལྷ་ཡབ་ཡུམ་ཟུང་ཞེ་
དགུ་མ་དང་ཞེ་ལྔ་མ་དང་ཞེ་གསུམ་མའི་དཀྱིལ་འཁོར་གསུམ་མོ། །དེ་དག་གི་
ལྷ་ཡབ་ཡུམ་སོ་སོར་རྩིས་པས་ལྷ་ཉིས་བརྒྱ་དོན་བཞི་ཡོད་ལ། ཞག་ལྔ་བརྒྱ་
བཞི་བཅུ་ལས་ཉིས་བརྒྱ་དོན་(༡༡༢ན)བཞི་བཅད་པའི་ལྷག་ཉིས་བརྒྱ་དྲུག་ཅུ་
རྩ་དྲུག་གི་གཉིས་ཀྱིས་དམན་པའི་གྲངས་དང་འདུས་པའི་དཀྱིལ་འཁོར་དྲུག་་
གི་ལྷ་གྲངས་སྦྱོར་བ་ལ། འདུས་པའི་ལྷ་ཐམས་ཅད་ཀྱང་ཡབ་ཡུམ་ཟུང་བྱས་
པའི་ལྷ་ཉི་ཤུ་རྩ་ལྔ་མ་དང་། ལྷ་བཅུ་དགུ་མ་དང་། ལྷ་དགུ་མ་དང་། ལྷ་བཅུ་
གསུམ་མ་དང་། ལྷ་སོ་གཉིས་མ་དང་། ལྷ་སོ་བཞི་མ་སྟེ་དཀྱིལ་འཁོར་
དྲུག་གོ །དེ་དག་ལྷ་ཡབ་ཡུམ་སོ་སོར་བགྲངས་པས་ཉིས་བརྒྱ་དྲུག་ཅུ་རྩ་བཞི་
ཡོད་ལ། ད་དུང་ཉིས་བརྒྱ་དྲུག་ཅུ་རྩ་དྲུག་ཏུ་གཉིས་ཀྱིས་མ་ལོངས་པ་ལ་ནི།
འདི་དག་གི་གོང་དུ་བསྟན་པའི་བདག་པོ་ཟུང་དུས་ཀྱི་འཁོར་ལོ་ཡབ་ཡུམ་་་་་་
གཉིས་བསྣན་པར་གསུངས་ཏེ། དེ་ལྟར་ན་དཀྱིལ་འཁོར་དགུ་པོ་དེ་ཉིད་ཀྱི་ལྷ་
དང་བཅས་པས་ཞག་ལྔ་བརྒྱ་བཞི་བཅུའི་གྲངས་དང་ལྷའི་གྲངས་མཐུན་པར་་
འགྱུར་རོ། །འདི་དག་ལ་སྔར་གྱི་ཐ་མ་གོང་མ་ཁུངས་མ་དག་ལས་བརྒྱུད་པའི་
དབང་བཀའ་དང་། རྒྱ་བོད་ཀྱི་ཚད་ལྡན་སྔ་མ་སུས་ཀྱང་སྒྲུབ་ཐབས་སོགས་
མཛད་པ་གཏན་མེད་ཅིང་། འདུས་པའི་དཀྱིལ་འཁོར་འདི་དག་གི་ཐ་ན་
ལྷའི་ཞལ་ཕྱག་གི་ཁ་དོག་དང་ཕྱག་མཚན་ཙམ་ཡང་རེ་རེ་ནས་མ་འདྲེས་པར་་
-183-

མཁས་གྲུབ་དགེ་ལེགས་དཔལ་བཟང་གིས་མཛད།
དུས་འཁོར་དང་གསང་འདུས་ཀྱི་ཕྱོགས་ཀྱི་གཞུང་གང་ལ་བརྟེན་ནས་ཀྱང་་་་་
ཤེས་པའི་དོན་མེད་དོ། །དེ་ལྟ་ན་ཡང་ལུང་རིགས་རྣམ་དག་གི་སྒྲུབ་བྱེད་ཅུང་
ཟད་ཀྱང་མེད་པའི་བློ་བཟོ་འབའ་ཞིག་བྱུང་རྒྱལ་དུ་བཀོད་པའི་སྒྲུབ་ཐབས་་་་་
དང་དཀྱིལ་ཆོག་རྩོམ་པ་དང་། འདི་དག་གི་དཀྱིལ་འཁོར་བྲིས་ཏེ་བསྒྲུབ་ཅིང་
མཆོད་པ་དང་། བདག་ཉིད་འཇུག་ཅིང་དབང་བསྐུར་བ་སོགས་ཀྱི་ཆོ་ག་
(༡༡༢༠) རང་དགར་བྱེད་པ་དག་དུས་ཕྱིས་ཁོ་ན་བྱུང་ཞིང་ད་ལྟ་ཡང་དེ་དག་་
གི་རྗེས་སུ་འཇུག་པ་ཕྱོགས་མཐའ་དག་ན་ཅི་རིགས་པ་སྣང་བ་ནི། རང་ཕུང་
བར་བྱས་ནས་གཞན་ཕུང་བར་བྱེད་པ་ཡིན་པས་དམྱལ་བའི་ཉེ་རྒྱུ་དེ་ལྟ་བུ་་་་་
ནི། དཔྱོད་པ་དང་ལྡན་པ་དག་གིས་རྒྱང་རིང་དུ་དོར་བར་བྱའོ། །གལ་
ཏེ་དུས་ཀྱི་འཁོར་ལོའི་དཀྱིལ་འཁོར་དུ་ཞུགས་ན་དཀྱིལ་འཁོར་གཞན་འདི་
དག་ཐམས་ཅད་དུ་ཞུགས་པར་གསུངས་པས་སློབ་དཔོན་རང་ཉིད་ཀྱིས་འདི་་
དག་གི་དབང་མ་ཐོབ་བར་མི་འགྱུར་རོ་ཞེ་ན། འོ་ན་སློབ་མ་དུས་འཁོར་གྱི་
དབང་ཐོབ་ཟིན་པ་དེ་དག་ལ་འདི་དག་གི་དབང་བསྐུར་ཀྱང་ཅི་ཞིག་དགོས་་་
སློབ་དཔོན་དེ་དང་དེས་སློབ་མ་དེ་དག་ལ་དཀྱིལ་འཁོར་འདི་དག་གི་དབང་་་
བསྐུར་བྱེད་པར་རིགས་ན། སློབ་མ་དེ་དག་གིས་ཀྱང་སློབ་དཔོན་དེ་དག་
དཀྱིལ་འཁོར་འདི་དག་གི་དབང་བསྐུར་བར་ཅིའི་ཕྱིར་མི་རིགས་ཏེ། དཔོན་
སློབ་གཉིས་ཀས་ཀྱང་དཀྱིལ་འཁོར་འདི་དག་གི་སྒོས་ཀྱི་དབང་མ་ཐོབ་པར་་་་
མཚུངས་ཤིང་དུས་འཁོར་གྱི་དབང་ཐོབ་མཉམ་དུ་མཚུངས་པའི་ཕྱིར་རོ། །དེ་
བཞིན་དུ་རྡོ་རྗེ་དབྱིངས་ཀྱི་དཀྱིལ་འཁོར་དུ་ཞུགས་ན་དཀྱིལ་འཁོར་ཐམས་་་་་་
ཅད་དུ་ཞུགས་པར་དེ་ཉིད་བསྡུས་པ་ལས་གསུངས་པས། རྡོ་རྗེ་དབྱིངས་
གཅིག་པོའི་དཀྱིལ་འཁོར་དུ་དབང་བསྐུར་ཐོབ་ན་དེས་ཀྱང་དཀྱིལ་འཁོར་་་་་་
མཐའ་དག་གི་དབང་བསྐུར་བས་ཆོག་པར་འགྱུར་ཞིང་བདེ་མཆོག་གི་དཀྱིལ་་
འཁོར་དུ་དབང་བསྐུར་བ་ཞིག་ཐོབ་ན་དེ་ཙམ་གྱིས་བདེ་མཆོག་གི་རྒྱུད་ནས་་་
-184-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
གསུངས་པའི་དཀྱིལ་འཁོར་ཆེས་མང་པོ་དེ་དག་ཐམས་ཅད་ཀྱི་དབང་བསྐུར་་
བས་ཆོག་པར་འགྱུར་རོ། །གཞན་ཡང་དེ་བཞིན་གཤེགས་པ་ཐམས་ཅད་ཀྱི་
གཙུག་ཏོར་ནས་བྱུང་བའི་གདུགས་( ༡༡༣ན)དཀར་མོ་ཅན་ཞེས་བྱ་བ་གཞན་་
གྱིས་མི་ཐུབ་པ་ཕྱིར་བཟློག་པའི་རིག་སྔགས་ཀྱི་རྒྱལ་མོ་འདི་འཆང་ན་ཚངས་་་
པར་མི་སྤྱོད་པ་ཡང་ཚངས་པར་སྤྱད་པར་འགྱུར། ཞེས་དང་། སྨྱུང་བ་མ་བྱས་
པ་ཡང་སྨྱུང་བ་བྱས་པར་འགྱུར་རོ། །ཞེས་གསུངས་པའི་ཕྱིར་གདུགས་དཀར་
གྱི་གཟུངས་འདི་བཅང་བ་ཙམ་གྱིས་ཚངས་སྤྱོད་ལ་གནས་པ་དང་སྨྱུང་གནས་
བྱས་པའི་གོ་ཆོད་པར་ཡང་ཅིའི་ཕྱིར་ཁས་མི་ལེན་དེ་བཞིན་དུ་དུས་འཁོར་ལྷ་་
ལྔ་མ་དང་། ལྷ་དགུ་མ་དང་ལྷ་བཅུ་གསུམ་མ་དང༌། ལྷ་བཅུ་དྲུག་མའི་དཀྱིལ་
འཁོར་དུ་ཁ་བ་ཅན་འདིར་དབང་བསྐུར་བར་བྱེད་ན་ཡང་ཆོས་ལོག་ཡིན་་
པར་ཇི་སྐད་བཤད་པའི་ཚུལ་གྱིས་ཤེས་པར་བྱའོ། །དུས་འཁོར་གྱི་ལེའུ་ལྔ་པ་
ལས་གསུངས་པའི་སྡོམ་ཆེན་གྱི་དཀྱིལ་འཁོར་ལ་ནི། སྒོས་ཀྱི་དབང་བསྐུར་
གྱི་བརྒྱུད་པ་གློ་བོ་ལོཙྪ་བ་ནས་བརྒྱུད་པ་དང་རོང་པ་ནས་བརྒྱུད་པ་ལུགས་་་་་
གཉིས་སྣང་ངོ་། །བླ་མ་གང་དག་དཀྱིལ་འཁོར་གཅིག་གི་བསྙེན་པ་སོང་ན་
དཀྱིལ་འཁོར་ཐམས་ཅད་ཀྱི་དབང་བསྐུར་བྱས་པས་ཆོག་གིས། དཀྱིལ་འཁོར་
རེ་རེ་ཞིང་སྒོས་ཀྱི་བསྙེན་པ་མི་དགོས་ཏེ། དཀྱིལ་འཁོར་ཐམས་ཅད་ཀྱི་ལྷ་ངོ་
བོ་གཅིག་པའི་ཕྱིར་རོ། །ཞེས་སྨྲས་པ་དེ་དག་ལ་འདི་དྲི་བར་བྱ་སྟེ། ཅི་དཀྱིལ་
འཁོར་ཐམས་ཅད་ཀྱི་ལྷ་ཐམས་ཅད་ངོ་བོ་གཅིག་ཡིན་ཟེར་བ་དེ་དག་ཐམས་་་
ཅད་རྒྱུད་གཅིག་ཡིན་པ་ལ་འདོད་དམ། ངོ་བོ་དེ་བཞིན་ཉིད་དུ་དབྱེར་མེད་པ་
ལ་འདོད། དང་པོ་ལྟར་ན། སྔར་སངས་རྒྱས་པ་ཐམས་ཅད། གང་ཟག་རྒྱུད་
གཅིག་ཏུ་འགྱུར་རོ། །དེ་འདོད་ན། སྔར་(༡༡༣བ)སངས་རྒྱས་པ་ཐམས་ཅད་
སྔོན་སེམས་ཅན་གྱི་གནས་སྐབས་ན་གང་ཟག་རྒྱུད་སོ་སོ་བར་ཡོད་པ་སངས་་་
རྒྱས་རིམ་གྱིས་རྒྱུད་གཅིག་ཏུ་བསྡུས་ནས་སོང་བ་ཡིན་ནམ། སྔར་ཕན་ཆད་
185wap

མཁས་གྲུབ་དགེ་ལེགས་དཔལ་བཟང་གིས་མཛད།
གང་ཟག་གཅིག་མིན་པ་སངས་རྒྱས་པར་འདོད་པ་གང་ཡིན། དང་པོ་ལྟར་
ན་རྣམ་འགྱུར་སྣ་ཚོགས་པ་འདི་སྤྱི་གཙོ་བོའི་ངང་དུ་རང་བཞིན་འདྲེས་པར་་་
འདོད་པའི་གྲངས་ཅན་ལས་ཀྱང་ཐ་ཆད་ཅིང་། གཉིས་པ་ལྟར་ན་རང་རེའི་
སྟོན་པ་འདིས་སྔོན་ལམ་གྱི་སྐབས་སུ་སངས་རྒྱས་སུ་ལའང་སེམས་མ་བསྐྱེད་་
ཅིང་ཆོས་མ་ཉན་ལ་ཚོགས་མ་བསགས་པར་སངས་རྒྱས་སོ་ཞེས་བྱ་བ་ལ་
སོགས་པ་ཁས་ལེན་དགོས་པས་དེ་ལས་ཐ་ཆད་པ་ཅི་ཞིག་བྱར་ཡོད། ངོ་བོ་དེ་
བཞིན་ཉིད་དུ་དབྱེར་མེད་པ་ལ་བསམས་ན་ནི། ཆོས་ཐམས་ཅད་ངོ་བོ་གཅིག་
ཏུ་ཁས་ལེན་རིགས་པར་འགྱུར་ཏེ། ཆོས་ཐམས་ཅད་སྟོང་པ་ཉིད་ཀྱི་རང་
བཞིན་དུ་དབྱེར་མེད་པའི་ཕྱིར་རོ། །དེས་ན་ཕྱོགས་འདི་ལ་ནི། དཀྱིལ་འཁོར་
གཅིག་གི་དབང་ཐོབ་ན་དཀྱིལ་འཁོར་རེ་རེ་ནས་དབང་ཞུ་མི་དགོས་པར་
ཐམས་ཅད་ཀྱི་དབང་བསྐུར་བྱས་པས་ཆོག་སྟེ། དཀྱིལ་འཁོར་གྱི་ལྷ་ཐམས་
ཅད་ངོ་བོ་གཅིག་ཡིན་པའི་ཕྱིར་རོ། །ཞེས་བརྗོད་ན་ལན་ཇི་ལྟར་འདེབས་
སོམས་ཤིག །དེའི་ཕྱིར་རང་ཉིད་བསྙེན་སོགས་དག་པར་མ་བྱས་པར་དཀྱིལ་
འཁོར་ལས་ལ་འཇུག་པའི་དོན་རྒྱབ་ཏུ་ཕྱིན་ཅི་ལོག་གི་སྒྲུབ་བྱེད་ལྟར་སྣང་་་་་་
བཀོད་དེ་རང་ལ་ཡིད་རྟོན་པ་དག་བསླུ་བར་མ་བྱེད་པར་བག་ཡོད་པར་བྱོས་་
ཤིག །ཡང་ཁ་ཅིག་རྡོ་རྗེ་འཕྲེང་བ་སོགས་ཀྱི་དབང་དཀྱུས་གཅིག་ཏུ་བསྐུར་
བའི་ཚེ་ན་ཐོག་མའི་དཀྱིལ་འཁོར་གང་ཡིན་པ་དེ་ཉིད་དུ་སྟ་( ༡༡༤ན)གོན་་་་་་
བྱས་ནས་དཀྱིལ་འཁོར་ལྷག་མ་རྣམས་སུ་སྟ་གོན་མི་བྱེད་པར་དབང་བསྐུར་་་་
རོ། །འདི་ལྟར་རུང་ན་ནི། སྔར་གཏན་ནས་དབང་མ་ཐོབ་པའི་གང་ཟག་གིས་
དབང་ཐོག་མར་ཞུ་བ་གང་ཡིན་པ་དེ་ལ་སྟ་གོན་བྱས་ནས་དེ་ཕྱིན་ཆད་གང་་་
ཟག་དེས་ཚེ་དེ་ལ་དབང་ཇི་སྙེད་ཅིག་ཞུ་བ་ཐམས་ཅད་ལ་སྟ་གོན་ལན་གཅིག་
ཀྱང་བྱེད་མི་དགོས་པར་ཅི་ཕྱིར་ཁས་མི་ལེན་ཏེ། རིགས་པ་རྣམ་པ་ཐམས་ཅད་
དུ་མཚུངས་པའི་ཕྱིར་རོ། །སློབ་མ་སྟ་གོན་གྱི་ཆོ་ག་སོགས་ཀྱི་ཚིག་ཕལ་ཆེ་བ་
-186-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
གཅིག་ཏུ་འདུག་པས་སོ་སྙམ་ན་ནི། དེ་ལྟར་ན་དམ་བཞག་དང་སྡོམ་གཟུང་
དང་མེ་ཏོག་དོར་བའི་སྔགས་དང་གཞན་ཡང་རིག་པའི་དབང་ལྔ་དང་རྡོ་རྗེ་
སློབ་དཔོན་གྱི་དབང་དང་དབང་གོང་མ་གསུམ་གྱི་ཡང་སྐབས་མང་པོ་ཞིག་་་་་
གི་དཀྱིལ་འཁོར་ཕན་ཚུན་ཆོ་གའི་ཚིག་གཅིག་པ་དུ་མ་ཞིག་སྣང་བ་དེ་དག་་་་་
ཐམས་ཅད་ཀྱང་དཀྱིལ་འཁོར་ལྷག་མ་རྣམས་སུ་དབང་བསྐུར་བའི་ཚེ་བཞག་་
པས་ཆོག་པར་འགྱུར་ཏེ། རྒྱུ་མཚན་རྣམ་པ་ཐམས་ཅད་དུ་མཚུངས་པའི་ཕྱིར་
རོ། །དེ་བཞིན་དུ་དཀྱིལ་འཁོར་ཆེ་གེ་མོ་དང་ཆེ་གེ་མོ་ལ་སོགས་པའི་ཤར་
སྒོར་གནས་པའི་མོས་པ་གྱིས་ཤིག་ཅེས་སོགས་བརྗོད་ནས་དཀྱིལ་འཁོར་བཞི་་
དང་ལྔ་པ་སོགས་པ་དུ་མར་སློབ་མ་དུས་གཅིག་ཏུ་བཅུག་ནས་དབང་བསྐུར་་་
བའི་ལག་ལེན་བྱེད་དོ། །ཚུལ་དེ་ལྟར་རུང་ན་ནི། དཀྱིལ་འཁོར་བཞི་དང་ལྔ་
ལ་སོགས་པ་ཙམ་གྱི་ཚད་འཛིན་ཡང་ཅི་ཞིག་དགོས། འཕྲེང་བ་ལ་སོགས་པ་
ནས་གསུངས་པའི་དཀྱིལ་འཁོར་དེ་དག་ཐམས་ཅད་དུ་སློབ་མ་(༡༡༤བ)དུས་་
གཅིག་ཏུ་བཅུག་ནས་དུས་གཅིག་ཏུ་དབང་བསྐུར་བ་ཅིའི་ཕྱིར་མི་རུང་།
ཙམ་སློབ་མའི་བློས་དམིགས་པ་དུས་གཅིག་ཏུ་ཡིད་ལ་བྱེད་པར་མི་ནུས་ན
བཞི་ལྔ་ལ་སོགས་པ་ཡང་དུས་གཅིག་ཏུ་ཡིད་ལ་བྱེད་པ་ནུས་པ་གང་གིས་ཤེས།
འདི་ལྟར་བྱེད་པའི་ཚེ་རྣམ་རྒྱལ་བུམ་པ་གཅིག་གི་ནང་དུ་དཀྱིལ་འཁོར་མི་་་་་་
མཐུན་པ་དུ་མ་ཞིག་གི་ལྷ་དུས་གཅིག་ཏུ་བསྐྱེད་ནས་བསྒྲུབ་པའམ། གསང་
འདུས་བསྐྱེད་དེ་བསྒྲུབས་ནས་དེས་ཀྱཻ་རྡོར་གྱི་དབང་བསྐུར་བ་སོགས་བྱེད་པ་
གང་འདོད། དང་པོ་ལྟར་ན་རྡུལ་ཚོན་གྱི་དཀྱིལ་འཁོར་གཅིག་གི་ནང་དུ་
དཀྱིལ་འཁོར་རིགས་མི་མཐུན་དུ་མ་་ཞིག་གི་ལྷ་དུས་གཅིག་དུ་བསྒྲུབ་པ་གང་་་
ན།
གིས་འགོག །གཉིས་པ་ལྟར་གསང་འདུས་ཀྱི་དཀྱིལ་འཁོར་དུ་ཀྱཻ་རྡོར་གྱི་
དབང་བསྐུར་བ་ཅིའི་ཕྱིར་མི་རུང་། འཕྲེང་བར་ཡང་དེ་ལྟ་བུ་རུང་བའི་ཆོ་ག་
ཟུར་ཙམ་ཡང་མེད་ཅིང་། སྟ་གོན་སོགས་ཐུན་མོང་གི་ཆོ་ག་ཕྱོགས་གཅིག་ཏུ་
-187-

མཁས་གྲུབ་དགེ་ལེགས་དཔལ་བཟང་གིས་མཛད།
གསུངས་པས་དཀྱིལ་འཁོར་ལྷག་མ་རྣམས་ལ་སྟ་གོན་མི་དགོས་པར་སྟོན་པ་་་་་
ག་ལ་ཡིན། གཞན་དུ་འཕྲེང་བར་དཀྱིལ་འཁོར་དུ་འཇུག་པ་ལ་སོགས་པ་ཐུན་
མོང་གི་ཆོ་ག་ཕལ་ཆེ་བ་དཀྱིལ་འཁོར་རེ་རེ་ལ་དམིགས་ཀྱིས་བསལ་བ་མེད་་་་་
པར་སྤྱིར་བཏང་གི་ཚུལ་དུ་གསུངས་པའི་ཕྱིར་དེ་དག་ཐམས་ཅད་ཀྱང་དཀྱིལ་
འཁོར་ལྷག་མ་རྣམས་ལ་བྱ་མི་དགོས་པར་འགྱུར་རོ། །དེས་ན་དེ་འདྲ་བའི་ཆོ་
ག་མ་དག་པ་ལ་བརྟེན་ནས་དབང་བསྐུར་བའི་ཆོ་ག་བྱས་སུ་ཟིན་ཀྱང་། དུས་
དང་ཡོ་བྱད་གྲོན་པར་འགྱུར་བ་དང་དབང་བསྐུར་གྱི་གྲངས་འདྲེན་པའི་ཐ་་་་
སྙད་ལ་ཆགས་པ་ཙམ་དུ་ཟད་ཀྱི་དཀྱིལ་འཁོར་དེ་དང་དེའི་དབང་བསྐུར་་་་་་་་
ཐོབ་པའི་གོ་ཆོད་པར་མི་སེམས་སོ། །འདི་འདྲ་བའི་ལག་ལེན་(༡༡༥ན)ཕྱིན་
ཅི་ལོག་དག་ནི།། པཎ་ཆེན་ཤཱཀྱ་ཤྲཱི་ལ་སོགས་པ་དམ་པ་དག་གི་དུས་ན་ག་ལ་
ཡོད།  ོ ",:
བར་སྐབས་སུ་སངས་རྒྱས་ཀྱི་བསྟན་པ་ལ་ཅིར་ཡང་མི་སེམས་པའི་
རང་བཟོ་མཁན་དག་གིས་ཆོ་ག་རྣམ་པར་ཉམས་སུ་བཅུག་པར་ཟད་ལ། རང་
ངམ་རང་གི་བླ་མས་དབང་བསྐུར་བ་ཞུ་བའི་ཚེ་ཆོ་ག་མ་དག་པ་དེ་ལྟ་བུའི་སྒོ་་
ནས་ཐོབ་ཀྱང་། རང་གིས་གཞན་ལ་དབང་བསྐུར་བའི་ཚེ་སྟ་གོན་སོགས་རེ་རེ་
ནས་ཆོ་ག་ཚང་བར་བྱས་ཏེ་དབང་བསྐུར་བ་ནི། ཚུལ་ཇི་ལྟ་བུ་ཞིག་ཏུ་འགྱུར་
བ་བརྟག་དགོས་སོ། །གཞན་ཡང་ཕ་རོལ་ཏུ་ཕྱིན་པའི་ཐེག་པ་ཁོ་ནའི་མདོ་
སྔགས་སུ་བཀྲལ་བའི་ཆོ་ག་ཐེ་ཚོམ་གྱི་གནས་སུ་གྱུར་པ་ཡང་འགའ་ཞིག་སྣང་་
ལ་དིང་སང་གྲུབ་ཐོབ་དང་པཎྜི་ཏ་དུ་མ་ཞིག་གི་རྗེས་གནང་ཡོངས་སུ་གྲགས་་
ཤིང་ལག་ལེན་བྱེད་མོད་ཀྱི། དེ་ལྟ་ན་མིའི་བླ་མ་དང་སློབ་དཔོན་གཞན་ཐམས་
ཅད་ལ་ཡང་རྗེས་གནང་ཅིའི་ཕྱིར་མི་རུང་། གྲུབ་ཐོབ་དེ་དག་གི་ནང་ན་སོ་སོ་
སྐྱེ་བོ་ཡིན་ཀྱང་ཡི་དམ་གྱི་ལྷས་དངོས་སུ་བྱིན་གྱིས་བརླབས་ཤིང་བསྐྱེད་རིམ་་་
གྱི་སྒོ་ནས་རལ་གྲིའི་རིག་པ་འཛིན་པ་གྲུབ་པ་སོགས་འགའ་ཞིག་ལ་ཡང་རྗེས་་
གནང་བྱེད་པར་སྣང་བའི་ཕྱིར་རོ། །གཞན་དུ་ན་ས་ར་ཧ་དང་ཀླུ་སྒྲུབ་བིར་ཝ་
-188-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
པ། ལཱུ་ཨི་པ་ལ་སོགས་པ་མཆོག་གི་དངོས་གྲུབ་བརྙེས་པའི་གྲུབ་ཆེན་དེ་དག་
གི་དབང་དུ་བྱས་ཏེ་རེ་ཤིག་མི་སྨྲ་ཡི། དཔལ་ལྡན་ཆོས་ཀྱི་གྲགས་པ་དང་།
སློབ་དཔོན་ངག་དབང་གྲགས་པ་དང༌། སློབ་དཔོན་ཞི་བ་ལྷ་དང་། སློབ་
དཔོན་སངས་རྒྱས་ཡེ་ཤེས་ཞབས་ལ་སོགས་པ་དེ་དག་རྒྱུད་སྡེ་བཞི་པོ་གང་གི་་
ལྷ་ཡིན་པ་སྨྲོས་ཤིག།སློབ་དཔོན་དེ་དག་བསྒྲུབ་པའི་ཕྱིར་དུ་བཟླས་པ་བྱ་
( ༡༡༥བ)བའི་སྔགས་དང་སྒྲུབ་ཐབས་སོགས་ཇི་ལྟ་བུ་ཡིན་ཞིང་སུ་ཞིག་གིས་
མཛད་པ་ཡང་སྨྲ་དགོས་སོ། །གྲུབ་ཐོབ་དང་པཎྜི་ཏ་དེ་དང་དེས་བྱིན་གྱིས་
བརླབས་པའི་དམིགས་པ་བྱེད་པ་ཙམ་ལ་རྗེས་གནང་དུ་བྱེད་ན་ནི། དེ་བས་
ཀྱང་ད་ལྟའི་བླ་མ་ཐམས་ཅད་ལ་ཡང་ཚུལ་དེ་རུང་བའི་ཕྱིར་རྗེས་གནང་རུང་་
བར་འགྱུར་རོ། ། ཁ་ཅིག་ཇོ་བོ་རྗེ་ལ་བོད་ཀྱི་སློབ་མས་བསྐོར་བའི་དཀྱིལ་
འཁོར་བྲིས་ནས་དབང་བསྐུར་དང་རྗེས་གནང་སོགས་བྱེད་པ་ཡང་སྣང་སྟེ།
དེ་ལྟར་ན་ནཱ་རོ་པ་ལ་མར་པ་སོགས་ཀྱིས་བསྐོར་བ་དང་། ག་ཡ་དྷ་ར་ལ་
འབྲོག་མི་སོགས་ཀྱིས་བསྐོར་བའི་དཀྱིལ་འཁོར་དུ་དབང་བསྐུར་བའང་་ཅིའི་་་
ཕྱིར་མི་རུང་། དེ་དག་རྒྱུད་སྡེ་གང་གི་ཆོ་ག་ཡིན། རྣམ་པར་མི་འཚམ་པའི་
ཆོ་ག་བརྫུན་མས་བླུན་པོ་བསླུ་བར་མ་བྱེད་ཅིག །གཞན་ཡང་བདེ་གཤེགས་
བརྒྱད་ལོངས་སྐུའི་རྗེས་གནང་བྱེད་པ་སྣང་སྟེ། དེ་ལྟ་བུ་སྨན་བླའི་མདོ་ལ་༽
。7
བརྟེན་པ་ཡིན་ན་མདོ་ནས་དེ་ཉིད་ཚུལ་ཇི་ལྟར་བཤད། ཚད་ལྡན་སུ་ཞིག་གིས་
གསུངས། མདོ་མ་ཡིན་པའི་རྒྱུད་ཞིག་ལ་བརྟེན་པ་ཡིན་ན་བརྗོད་དགོས་སོ། །
གང་ལ་ཡང་མ་བརྟེན་པ་ཡིན་ན་དེ་ཉིད་ཀྱི་ཕྱིར་བསྟན་པ་ལ་གནོད་པའི་ཆོས་
ལོག་ཏུ་མི་འགྱུར་རམ། ཡང་བླུན་པོ་ཁ་ཅིག་གིས་རང་བཟོ་བྱས་པའི་རྗེས་སུ་
ཞུགས་ཏེ་དེང་སང་དགེ་བའི་བཤེས་གཉེན་དུ་ཁས་འཆེ་བ་ཁ་ཅིག་ཀྱང་མིག་་་
དྲ་དང་སྒོམ་ཐག་ལ་སོགས་པའི་དབང་བསྐུར་བྱེད་པ་ཡང་གྲག་སྟེ། དེ་འདྲ་
བའི་དབང་བསྐུར་ནི། བྱས་ཙམ་ཉིད་ནས་བྱེད་པ་པོ་དང་ལེན་པ་པོ་གཉི་
-189-

མཁས་གྲུབ་དགེ་ལེགས་དཔལ་བཟང་གིས་མཛད།
འང་ཐར་
པོ་
ཉིད་དུ་ཤེས་རིག་དང་ལྡན་པ་ཕལ་ཆེ་བས་གོ་བར་འགྱུར་གྱི་་་་་
ཕན་ཡོན་གཞན་ཅི་ཞིག་(༡༡༦ན) འབྱུང་བར་འགྱུར།. དེ་འདྲ་བ་རྒྱུད་སྡེ་གང་
གི་ཆོ་གར་གཏོགས། ཚད་ལྡན་སུས་བཤད་འདི་འདྲ་བ་དང་། གཏོར་མའི་
དབང་བསྐུར་དང་། གྲུབ་ཐོབ་བརྒྱད་ཅུའི་རྗེས་གནང་དང་། མདའ་དར་གྱི་
དབང་བསྐུར་ལ་སོགས་པ་དག་ཐོབ་པས། རྒྱུད་སྡེ་བཞི་པོ་གང་གི་ལམ་ཉམས་
སུ་ལེན་པ་དང་རྒྱུད་ཉན་པའི་སྣོད་དུ་འགྱུར། མ་ཐོབ་པས་རྒྱུད་སྡེ་བཞི་པོ་
གང་གི་ལམ་བསྒོམ་པ་ལ་མི་དབང་། སྦྱང་གཞི་གང་སྦྱོང་བའི་ནུས་པ་འཇོག །
ཅི་སྟེ་མིག་དྲ་དང་སྒོམ་ཐག་སོགས་དེ་དག་ལ་བུག་པ་འདིས་འདི་མཚོན་ཞེས་་
སོགས་ཀྱི་མཚོན་དོན་རེ་ཡོད་པ་ཤེས་པར་བྱས་ནས་གྱོན་ན་ཕན་ཡོན་ཆེན་པོ་་
ཡོད་པས་དེའི་ཕྱིར་དབང་བསྐུར་དེ་དག་བྱེད་དོ་ཞེ་ན། བུག་པ་དེ་དག་གིས་
དོན་དེ་དང་དེ་མཚོན་པ་དང་། མཚོན་དོན་དེ་ཤེས་ནས་གྱོན་ན་ཕན་ཡོན་དེ་
ལྟ་བུ་འབྱུང་བར་ལུང་རྣམ་དག་གང་ལས་གསུངས།ཡང་ན་རིགས་པ་གང་
གིས་འགྲུབ། དེ་གཉིས་གང་ཡང་མེད་ན་བླུན་པོའི་རང་བཟོ་ཡིན་པར་གདོན་
མི་ཟའོ། །དེས་ན་མཆིལ་ལྷམ་ཟུང་གཅིག་ལ་ཡང་ཐབས་ཤེས་ཟུང་འཇུག་
སོགས་ཀྱི་མཚོན་དོན་ཡོད་པས་ཤེས་པར་བྱས་ཏེ་གྱོན་ན་ཕན་ཡོན་ཆེན་པོ་་་་་་
འབྱུང་ངོ་། །ཞེས་བརྗོད་ལ་ལྷམ་གྱི་དབང་བསྐུར་ཀྱང་བྱོས་ཤིག །ཁོ་བོ་ཅག་གི་
དེ་ནི། བླ་མ་ཁྱད་པར་ཅན་ཆེ་གེ་མོའི་ཉམས་སྣང་དང་རྨི་ལམ་སོགས་ལ་ཤར་
བ་ཡིན་པས་དེ་དང་མི་འདྲའོ། །སྙམ་ན་རྨི་ལམ་དང་རྣལ་འབྱོར་བའི་ཉམས་
ལ་ནི། མི་འཆར་བ་གང་ཡང་མི་སྲིད་པའི་ཕྱིར་ལྷམ་མགོ་ལ་བཞག་པའི་སྣང་
བ་འཆར་བ་ཡང་གདོན་མི་ཟ་བར་སྲིད་པ་ཡིན་ནོ། །ཡང་ཁ་ཅིག་དཀྱིལ་
འཁོཪ་རྣམ་དག་རྣམས་སུ་སློབ་(༡༡༤བ)མར་དབང་བསྐུར་བ་ལ་རིགས་ལྔའི་་
སྡོམ་གཟུང་ལན་གསུམ་བྱེད་པའི་ཚེ་ལན་དང་པོ་ཚང་བར་རྗེས་བཟློས་བྱས་་་་
ནས་ལན་གཉིས་པ་དང་། གསུམ་པ་ལ། སེམས་ཅན་མྱ་ངན་འདས་ལ་འགོད་
190

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཅེས་པ་གཅིག་པོའི་རྗེས་བཟློས་བྱེད་ཀྱི་ཚིག་གཞན་རྣམས་མི་བརྗོད་པ་དང་།
བདག་འཇུག་ལ་ཡང་དེ་ལྟར་བྱེད་པ་དུ་མ་ཞིག་སྣང་སྟེ།དེ་འདྲའི་ཆོ་ག་ལས་
སྔགས་ཀྱི་སྡོམ་པ་སོར་ཆུད་པ་དང་གསར་དུ་ཐོབ་པ་ཤེས་བྱ་ལ་མི་སྲིད་ཅིང་།
སྔགས་ཀྱི་སྡོམ་པ་ནི། རྒྱུད་སྡེ་གོང་མའི་ལམ་གྱི་སྲོག་ཡིན་པས། དེ་ལྟར་བྱེད་
པའི་བླ་མ་དག་ནི། རྡོ་རྗེ་ཐེག་པའི་ལམ་གྱི་སྲོག་གཅོད་པའི་ཤན་པ་ཡིན་པར་
ཤེས་པར་བྱའོ། །།གཞན་དུ་ན་བསྙེན་རྫོགས་ཀྱི་སྡོམ་པ་འབོགས་པའི་གསོལ་
བཞིའི་ལས་བྱེད་པའི་ཚེ་ཡང་བརྗོད་པ་དང་པོ་ཚད་མར་བརྗོད་ནས་བརྗོད་་
པ་གཉིས་པ་དང་། གསུམ་པ་ལ། གཞན་མི་དགོས་པར། གང་དག་མི་བཟོད་
པ་དེ་དག་ནི་གསུངས་ཤིག །ཅེས་པ་ཁོ་ན་ལན་གཉིས་བརྗོད་པས་ཆོག་པར་
འགྱུར་རོ། །ཤེས་རབ་སྙིང་པོའི་མདོ་ལན་བདུན་བརྗོད་དགོས་པའི་ཚེ་ནའང་
དང་པོ་ལ་ཚང་བར་བརྗོད་ནས། ལན་ཐ་མ་དྲུག་ལ་བཅོམ་ལྡན་འདས་ཀྱིས་
གསུངས་པ་ལ་མངོན་པར་བསྟོད་དོ། །ཞེས་པ་འབའ་ཞིག་ལན་དྲུག་བརྗོད་
པས་ཅིའི་ཕྱིར་མི་ཆོག །འདི་ལྟ་བུའི་གནོད་བྱེད་ཟད་པར་བརྗོད་ཀྱིས་ག་ལ་
ལང་། ཨེ་མ་ལྟོ་བ་དགང་བ་ཙམ་གྱི་ཕྱིར་དུ་ཤིན་ཏུ་མང་བའི་ལས་སོགས་པར་
ནུས་སོ། །ཡང་ཁ་ཅིག་དབང་བསྐུར་བའི་ཚེ་རྡོ་རྗེ་སློབ་དཔོན་རང་ཉིད་ཀྱིས་
བུམ་ཆུ་སློབ་མའི་སྤྱི་བོར་བླུག་པ་སོགས་མི་བྱེད་པར་སློབ་མ་རྣམས་ལ་ཁ་རྒྱན་
གྱིས་རྒྱང་རིང་པོ་ནས་( ༡༡༧ན)འཐོར་བ་ཙམ་བྱེད་པ་དང༌། ལས་ཀྱི་རྡོ་རྗེས་
སློབ་མ་ལ་བུམ་པ་གཏད་ནས་དེས་སློབ་མ་རྣམས་ཀྱི་སྤྱི་བོར་འཇོག་ཏུ་འགྲོ་བ་
ལ་སོགས་པའང་དུ་མ་ཞིག་སྣང་སྟེ། འདི་འདྲ་བ་ནི་རྡོ་རྗེ་འཕྲེང་བ་ལ་སོགས་
པ་ཚད་ལྡན་གྱི་གཞུང་དུ་མ་ཞིག་ལས་ཁ་རྒྱན་གྱི་ཡལ་འདབ་ཀྱིས་བུམ་པའི་་་་་
ནང་ནས་ཆུ་བླངས་ཏེ་ཁ་རྒྱན་འཛིན་ཅིང་རྡོ་རྗེ་དང་བཅས་པའི་སློབ་དཔོན་་་
རང་ཉིད་ཀྱི་ལག་པ་གཡས་པའི་ཁུ་ཚུར་སློབ་མའི་སྤྱི་བོར་བཞག་ནས་རྡོ་རྗེའི་་
རྩེ་མོ་ནས་ཆུ་བླུགས་ཏེ་དབང་བསྐུར་བར་གསུངས་པ་ཐམས་ཅད་དང་འགལ་
-191

མཁས་གྲུབ་དགེ་ལེགས་དཔལ་བཟང་གིས་མཛད།
བ་སླ་ཆོས་ཀྱི་ལག་ལེན་ནོར་བ་ཆེན་པོ་ཡིན་ནོ། །འདི་འདྲ་བ་ཐལ་ན་ནི། ལམ་
ཞག་དུ་མས་བར་དུ་ཆོད་པ་ལ་ཡང་བུམ་ཆུ་སྐྱེལ་དུ་བཏང་སྟེ་སློབ་མར་དབང་
བསྐུར་བའི་ལག་ལེན་འབྱུང་བ་གདོན་མི་ཟ་བར་སྲིད་པ་ཉིད་དོ།. །ཡང་ཁ་
ཅིག་རང་གི་ལག་ཏུ་བཟུངས་པའི་མཎྜལ་ཆུང་ངུ་ཞིག་གི་སྟེང་དུ་ཚོམ་བུ་་་་་་
འགོད་དེ་ལྷ་སྟ་གོན་བྱས་ནས། དེ་ནས་ས་ལ་རྡུལ་ཚོན་གྱི་དཀྱིལ་འཁོར་འདྲ་
བའམ་རས་བྲིས་འཇོག་པར་བྱེད་པ་དུ་མ་ཞིག་སྣང་ངོ༌། །དེ་ལྟར་རུང་ན་ནི།
ས་ཆོག་ཤར་དུ་བྱས་ནས་དཀྱིལ་འཁོར་ནུབ་ཏུ་འབྲི་བ་དང་། སློབ་མ་སྟ་གོན་
ལྷས་བྱིན་ལ་བྱས་ནས་དབང་མཆོད་སྦྱིན་ལ་བསྐུར་བ་སོགས་ཀྱང་ཅིའི་ཕྱིར་་་་་
མི་རུང་། འདི་ནི། དཔེར་ན་འཇིག་རྟེན་པ་དག་འདྲེ་ཤར་སྒོར་གནོད་པ་ལ་
གླུད་ནུབ་སྒོར་སྐྱེལ་བ་ཞེས་ཟེར་བ་དང་འདྲ་བའི་འབྲེལ་མེད་ཆེན་པོའོ། །དེ་
ལྟར་བྱས་ཀྱང་གོ་མི་ཆོད་པས་སྟ་གོན་མ་བྱས་པ་དང་ཁྱད་པར་མེད་ཅིང་།
དེས་ན་དེའི་རྗེས་སུ་རྡུལ་ཚོན་གྱི་དཀྱིལ་འཁོར་གྱི་ཆོ་ག་བྱས་པ་ཐམས་ཅད་་་་་
ཀྱང་(༡༡༧བ) དེ་དང་འདྲའོ། །དེའི་ཕྱིར་རང་ཉིད་ཀྱིས་ནོར་བ་མི་འདོད་པར་
བླ་མ་གོང་མ་དག་གི་ཕྱག་ལེན་ཡིན་ནོ་ཞེས་བླ་མ་གོང་མ་མཐའ་དག་སྔགས་་་་
ཀྱི་རྣམ་གཞག་མ་ཆགས་པའི་ནང་དུ་མ་འཕེན་པར་ཆོ་ག་བག་ཡོད་པར་བྱོས་་
ཤིག །གཞན་ཡང་བརྗོད་པར་བྱ་བ་མང་དུ་ཡོད་མོད་ཀྱི་འདིར་རེ་ཞིག་བཞག་
གོ །དེ་ཡང་སྟོན་པ་མྱ་ངན་ལས་ལས་འདས་ནས་རིང་པོ་མ་ལོན་པ་ན་ཡངས་
པ་ཅན་པའི་དགེ་སློང་རྣམས་ཀྱིས། ཨ་ལ་ལ་དང་རྗེས་སུ་ཡི་རང་སྦྱོང་བ་དང་།
བརྟགས་པ་དང་ནི་ལན་ཚྭ་དག་དང་ལམ་དང་ནི། །སོར་མོ་གཉིས་ཀྱིས་རུང་
དང་དཀྲུགས་དང་གདིང་བ་དང༌། །གསེར་དངུལ་བྱས་པ་འདི་ནི་བར་སྡོམ་
ཡང་དག་བསྡུས། །ཞེས་བཤད་པའི་རུང་བ་མ་ཡིན་པའི་གཞན་བཅུ་པོ་འདི་
དག་ཡོངས་སུ་སྤྱོད་པ་ན། བསྟན་པ་ཉམས་ནས་འགྲོ་བ་ཐུགས་ཀྱིས་མ་བཟོད་
པའི་གནས་བརྟན་གྲགས་པ་ལ་སོགས་པ་དགྲ་བཅོམ་པ་བདུན་བརྒྱ་གནས་དེ་
-192-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཉིད་དུ་འདུས་ཏེ་འདི་ལྟར་སྤྱོད་པ་དག་བཏང་སྙོམས་སུ་བཞག་ཏུ་མི་རུང་ངོ་་
ཞེས་ཐུགས་བསྟུན་ནས་དེ་དག་སུན་ཕྱུང་སྟེ་བཀྲ་ཤིས་ཀྱི་གསོ་སྦྱོང་མཛད་་་་་་་
པའི་བསྡུ་བ་གཉིས་པ་བྱས་པ་ཞེས་བཤད་དོ། །བཞི་བཅུ་པོ་འདི་དག་གི་
གཉིས་ཉེས་བྱས། བདུན་ལྟུང་བྱེད་འབའ་ཞིག་པ་གཅིག་གསེར་དངུལ་ལེན་
པའི་སྤང་ལྟུང་ཡིན་པ་ལ། དེ་ཙམ་ཞིག་སྤྱོད་པ་ཡང་དགྲ་བཅོམ་པ་ཆེན་པོ་དེ་
དག་ལ་ཡང་ཐུགས་ཀྱིས་མི་བཟོད་པ་དེ་ལྟ་བུ་འབྱུང་ཞིང༌། སུན་འབྱིན་པའི་
འབད་པ་དེ་ལྟར་མཛད་ན། གོང་དུ་ཇི་སྐད་བརྗོད་པ་འདི་དག་ཕལ་ཆེ་བ་
ནི། རྡོ་རྗེ་ཐེག་པའི་བསྟན་པའི་རྩ་བ་སྔགས་ཀྱི་སྡོམ་པ་གཞི་ནས་འདོན་པའི་
ཐབས་འབའ་ཞིག་ཏུ་གྱུར་པ་ཤིན་ཏུ་ཚབས་ཆེ་བའི་ལོག་༥༡༡༨ན)ཆོས་འབའ་
ཞིག་ཏུ་སྣང་ན་སངས་རྒྱས་ཀྱི་བསྟན་པ་འཛིན་པར་ཁས་འཆེ་བ་དག་གིས་་་་་་་
འདི་ལྟ་བུ་དག་བཏང་སྙོམས་སུ་བཞག་པར་ག་ལ་རིགས། དེའི་ཕྱིར་འདིར་
ཡང་བསྟན་པ་ལ་གནོད་པའི་ལོག་ཆོས་ཤིན་ཏུ་ཆེ་བ་དུ་མ་ཞིག་འདུག་པའི་་་་་
ནང་ནས་ཕྱོགས་འགའ་ཞིག་ཙམ་བློ་ལྡན་བསྟན་པ་གཅེས་པར་འཛིན་ཅིང་་་་་
གཟུ་བོར་གནས་པའི་བསམ་པ་དང་ལྡན་པ་དག་ལ་རྟོག་དཔྱོད་བྱས་པའི་སྒོ་་་
བསྟན་པ་ཙམ་ཞིག་སྨྲས་སོ། །གང་དུ་བརྗོད་པའི་རུང་བ་མ་ཡིན་པའི་གཞི་
བཅུ་པོ་དེ་དག་གི་ནང་ནས་དཀྲུགས་པས་རུང་བ་ཞེས་བྱ་བ་ནི། འོ་མ་དང་
ཞོ་བསྲེས་ནས་དཀྲུགས་ཏེ་ཕྱི་དྲོ་བཟར་རུང་བ་ཉིད་དུ་སྨྲས་པ་ལ་ཟེར་བར་་་་་
འདུལ་བ་ལུང་ཕྲན་ཚེགས་ལས་གསུངས་ཏེ། དེང་སང་འདུལ་བའི་ལུགས་ལ་
ཕྱི་དྲོ་ཞོ་དང་འོ་ཐུག་སོགས་ལོངས་སྤྱོད་དུ་རུང་བར་སྨྲ་བ་དང་ཁྱད་པར་མེད་
དོ། །དེ་ལྟར་ཇི་སྐད་བཤད་པའི་ཚུལ་གྱིས་དབང་བསྐུར་བ་དང་སྡོམ་པ་ལེགས་
པར་ཐོབ་སྟེ། བསངས་
དང་ཉོན་མོངས་མང་བ་ལ་སོགས་པའི་དབང་གིས་ལྟུང་བ་བྱུང་ན་ཇི་མི་སྙམ་་
པར་མི་བཞག་པར་འགྱོད་པ་དང་སྡོམ་སེམས་དྲག་པོས་རྒྱུད་སྡེ་དང་ཚད་་་་་་་
-193 ས་

མཁས་གྲུབ་དགེ་ལེགས་དཔལ་བཟང་གིས་མཛད།  ཱ་
ལྡན་གྱི་གཞུང་ལས་ཕྱིར་བཅོས་པའི་ཆོ་ག་དུ་མ་ཞིག་གསུངས་པ་ཐམས་ཅད་་་
ལ་མཁས་པར་བྱས་ཏེ་སྣ་ཚོགས་ནས་ལྟུང་བ་སྤྱོད་པ་ལ་འབད་པར་བྱའོ། །དེ་
བས་ན་ཐོག་མར་ཐུན་མོང་དང་ཐུན་མོང་མ་ཡིན་པའི་སྡོམ་པ་ཐོབ་ངེས་པ་་་་་
དང་། དེ་ནས་ཚུལ་བཞིན་བསྲུང་བ་དང་། བརྒྱ་ལ་ལྟུང་བས་གོས་ན་ཡང་དེ་
མ་ཐག་ཕྱིར་འཆོས་པར་བྱེད་པ་རྣམས་ཉམས་ལེན་གྱི་མཐིལ་དུ་བཟུངས་ཏེ།
(༡༡༨བ)དེ་ནས་ཚེ་འདིར་དངོས་གྲུབ་བསྒྲུབས་པ་ལ་འབད་ན་ཡང་བདེ་བླག་
ཏུ་འགྲུབ་པར་འགྱུར་ཞིང༌། ཚེ་འདིར་དེ་ཙམ་འབད་པ་མ་བྱུང་ན་ཡང་སྐྱེ་བ་
བཅུ་དྲུག་ཚུན་ཆད་དུ་ངེས་པར་འཚང་རྒྱ་བ་སོགས་ཀྱི་ཕན་ཡོན་དག་འབྱུང་་་
བ་ཡིན་ལ། གསུམ་པོ་དེ་ཡལ་བར་དོར་ནས་བསྐྱེད་རྫོགས་བསྒོམ་པ་དང་
བཟླས་པ་དང་ཆོ་ག་སོགས་ལ་ཇི་ཙམ་ཞིག་འབད་དུ་ཟིན་ཀྱང་ངན་སོང་གི་་་་་
སྒྲུབ་ཐབས་ལས་རྣམ་པ་གཞན་དུ་འགྱུར་བའི་གནས་མེད་ཅིང་གོ་སྐབས་མེད་
དོ། །དེ་ཡང་གོང་དུ་བརྗོད་པའི་ལོག་རྟོག་དང་ལག་ལེན་ནོར་བ་དེ་དག་ཕལ་
ཆེ་བ་དང༌། རྗེས་གནང་དང་ལྷ་ཡབ་ཡུམ་གང་ཡང་རུང་བའི་བྱིན་རླབས་རེ་
ཙམ་ལ་བརྟེན་ནས་རྫོགས་རིམ་འབོགས་པ་ལ་སོགས་པའི་ནོར་བ་ཆེན་པོ་་་་་་་་
ཕལ་ཆེ་བ་ཡང་། དབང་གི་འབྲས་བུ་མཐར་ཐུག་པ་ཡང་སྐུ་བཞིར་ངེས་ཤིང་།
ལམ་བསྐྱེད་རྫོགས་གཉིས་བསྒོམ་པ་ཐམས་ཅད་ཀྱང་དབང་བཞིའི་ལམ་དུ་
ངེས་ལ། ལམ་དང་འབྲས་བུ་དེ་དག་ཐམས་ཅད་ཀྱི་ས་བོན་ཐོག་མར་སྣོད་རུང་
གི་དབང་བསྐུར་བའི་ཚེ་ཐེབས་ངེས་པ་ཞིག་དགོས་པས། དབང་བསྐུར་བ་
ལས་མཆོག་ཏུ་གྱུར་པའི་གདམས་པ་གཞན་མེད་པའི་གནད་མ་གོ་བར་དབང་
བསྐུར་ཞེས་པ་སྤྱིར་ལམ་གྱི་སྔོན་འགྲོ་ལྟ་བུའི་གལ་ཆུང་ཞིག་ཏུ་གོ་བས་ནོངས་་
ཏེ། དེ་བས་ན་སྡོམ་པ་གསུམ་གྱི་རབ་ཏུ་དབྱེ་བ་ལས། དབང་བསྐུར་ཆོས་སྒོ་
ཙམ་མ་ཡིན། །གསང་སྔགས་རྟེན་འབྲེལ་ལམ་བྱེད་པས། །རྟེན་འབྲེལ་སྒྲིག་
པའི་གདམས་ངག་ཡིན། །ཕུང་པོ་ཁམས་དང་སྐྱེ་མཆེད་ལ། །སངས་རྒྱས་ས་
-194-HLT

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
བོན་བཏབ་ནས་ནི། །ཚེ་འདིར་སངས་རྒྱས་བྱེད་པ་ཡི། །ཐབས་ལ་དབང་
བསྐུར་ཞེས་སུ་བཏགས། །(༡༡༩ན) ཞེས་དང༌། དེས་ན་དབང་བསྐུར་ཐོབ་པ་
དང་། །སྲུང་ཞིང་འཕེལ་བར་བྱེད་པ་ལ། །བསྒོམ་པ་ཞེས་སུ་བཏགས་པ་ཡིན། །
དེ་ཕྱིར་ཕ་རོལ་ཕྱིན་པ་ལ། །སེམས་བསྐྱེད་མིན་པའི་ཆོས་གཞན་མེད། །རྡོ་རྗེ་
ཐེག་པའི་སྒོར་ཞུགས་ནས། །དབང་བསྐུར་ལས་གཞན་ཆོས་མེད་དོ། །དེས་ན་
ཐུབ་པས་རྒྱུད་སྡེ་ལས། །དབང་བསྐུར་ཁོ་ན་བསྔགས་པ་དང་། །མཁས་རྣམས་
ཅི་ནས་དབང་བསྐུར་ལ། །གུས་པའི་རྒྱུ་མཚན་དེ་ལྟར་ཡིན། །ཞེས་བྱ་བ་ལ་
སོགས་པ་གསུངས་པ་ནི། མཁས་པ་བསྟན་པའི་རྣམ་གཞག་ཆགས་པ་དག་
ཡིད་ལ་དགའ་བ་རྒྱས་པར་བྱེད་པའི་ལེགས་བཤད་རྨད་དུ་བྱུང་བ་ཡིན་མོད་་་
ཀྱང་། ཞེན་པས་འཇུག་པ་དག་གིས་ལེགས་བཤད་ལ་ལེགས་བཤད་དུ་ཤེས་པ་
ཉུང་བར་སྣང་ངོ་། །རིག་པ་འཛིན་པའི་སྡོམ་པའི་རྣམ་གཞག་མདོ་ཙམ་བཤད་
ཟིན་ཏོ། །
སྨྲས་པ། ཟབ་མོ་རྡོ་རྗེ་ཐེག་པ་ལ། །དངོས་གྲུབ་ཀུན་གྱི་རྩ་བ་ནི། །རྣམ་
དག་དབང་དང་དམ་ཚིག་ལས། །མཆོག་ཏུ་གྱུར་པའི་རྒྱུ་གཞན་མེད། །འོན་
ཀྱང་གངས་རིའི་ཁྲོད་འདི་ན། །བླ་མ་རྒྱུད་དོན་མི་ཤེས་ཤིང་། །དམ་ཚིག་སྡོམ་
པ་རྩ་ལྟར་སྤངས། །བསྙེན་སོགས་དག་པར་མ་བྱས་པར། །ལྟོ་ཕྱིར་གང་བྱུང་
ལག་ལེན་གྱིས། །རྫུན་ཚིག་ཆོ་ག་བྱུང་རྒྱལ་ལ། །ཕལ་ཆེར་ཡིད་རྟོན་དབང་
བསྐུར་གྱི། །གྲངས་དང་ཐ་སྙད་ཙམ་གྱིས་ཚིམ། །དེ་ལྟའི་བརྒྱ་ཕྲག་དབང་
བསྐུར་ཀྱང་། །མ་ཐོབ་པ་དང་ཅིས་མི་མཚུངས། །རྩ་བ་ཡན་ལག་དམ་ཚིག་གི །
གྲངས་དང་མིང་ལའང་རྨོངས་གྱུར་ན། །བསྲུང་སྡོམ་སྨོས་ཀྱང་ཅི་དགོས་པའི།།
གསང་སྔགས་དམྱལ་བའི་སྒོ་འབྱེད་ཡིན། །རྩ་རྒྱུད་བཤད་རྒྱུད་(༡༡༩༠) ཤན་
སྦྱར་ནས། །གྲུབ་ཆེན་གཞུང་ལ་རིང་སྦྱངས་ཏེ། །དྲི་མེད་རིགས་པས་དཔྱད་པ་
ཡི། །བླ་མ་མཆོག་གི་མན་ངག་བྲལ། །བླུན་པོའི་ཚོད་འཇོག་གཟུ་ལུམས་ཀྱིས། །
-195-

མཁས་གྲུབ་དགེ་ལེགས་དཔལ་བཟང་གིས་མཛད།
རྫུན་གྱི་དམ་བཅའ་བརྫུན་གྱིས་བསྒྲུབ། །དེ་ཉིད་ཚིག་ངན་ལྷག་ཆད་དང་། །
འཐབ་རྩོད་ནོར་དང་དཔུང་གིས་བསྒྲུབ། །འཕགས་ཡུལ་ཤིང་རྟ་ཆེན་པོ་ནི། །
དུ་མས་ལན་བརྒྱར་དཔྱད་པས་ཀྱང་། །ཇི་བཞིན་རྟོགས་པར་ཆེས་དཀའ་བའི།
རིམ་གཉིས་ཟབ་མོའི་རྣམ་དབྱེ་ལ། །བླུན་པོ་གང་ལའང་མ་སྦྱངས་ཤིང་། །ཅི་
ཡང་མི་ཤེས་འདོད་རྒྱལ་གྱིས། །རང་དགར་ཞུགས་པའི་རྗེས་འབྲང་ཞིང་།
བདག་བསླུ་གཞན་བསླུ་རྗེས་འཇུག་བསླུ། །སངས་རྒྱས་བསྟན་པ་འཇིག་བྱེད་
པ། །བླ་མ་སློབ་མ་བརྒྱུད་པར་བཅས། །མནར་མེད་དམྱལ་བར་འཁྲིད་པ་ཡི། །
པ
དེད་དཔོན་གཡོ་སྒྱུའི་གོང་བུ་དག །ཨེ་མ་བརྩེ་བའི་ཡུལ་ཉིད་དུ། །མཁས་པ་
རྣམས་ཀྱིས་ཅིས་མི་ལྟ། །སྡོམ་པ་གསུམ་གྱི་རྣམ་པར་བཞག་པ་མདོར་བསྡུས་
ཏེ་བསྟན་པའི་རབ་ཏུ་བྱེད་པ་ཐུབ་བསྟན་རིན་པོ་ཆེའི་བྱི་དོར་ལས་སྔགས་ཀྱི་་
སྡོམ་པ་རྣམ་པར་བཞག་པ་སྟེ་གསུམ་པའོ།། །།
བཞི་པ། གང་ཟག་གཅིག་གི་རྒྱུད་ཀྱི་སྡོམ་གསུམ་ངོ་བོ་
གཅིག་དང་ཐ་དད་སོགས་དཔྱོད་པ།
བཞི་པ་གང་ཟག་གཅིག་གི་རྒྱུད་ཀྱི་སྡོམ་གསུམ་ངོ་བོ་གཅིག་དང་ཐ་དད་་
སོགས་དཔྱོད་པ་ལ། གཅིག་དང་ཐ་དད་བསམ་པ་དངོས་དང་། སྡོམ་པ་
གསུམ་གའི་ཐུན་མོང་གི་རྣམ་གཞག་གཞན་ཡང་ཅུང་ཟད་བཤད་པའོ། །དང་
ཁ་ཅིག་སྡོམ་པ་གོང་མ་གོང་མ་ཐོབ་པ་ན་དེའི་རྒྱུད་ལ་སྔར་ཡོད་ཀྱི་པོ་ནི།
སྡོམ་པ་འོག་མ་འོག་མར་ཡང་གོང་མ་གོང་མར་གནས་འགྱུར་འགྲོ་སྟེ། དཔེར་
ན་དགེ་སློང་གིས་བྱང་སེམས་ཀྱི་སྡོམ་པ་མ་བླངས་གོང་དེའི་རྒྱུད་ཀྱི་དགེ་སློང་”
གི་སྡོམ་པ་(༡༢༠ན)དེ་སོ་སོ་ཐར་པའི་སྡོམ་པར་ཡོད་པ་ལ་བྱང་སེམས་ཀྱི་སྡོམ་
པ་ཐོབ་པ་ན་དེ་སོ་སོ་ཐར་པའི་སྡོམ་པ་ལས་གནས་འགྱུར་ནས་བྱང་སེམས་ཀྱི་
སྡོམ་པར་འགྱུར་བ་ལྟ་བུའོ། །བྱང་སེམས་ཀྱི་སྡོམ་ལྡན་གྱིས་སྔགས་སྡོམ་ཐོབ་
-196-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
པ་ན་གནས་འགྱུར་བའི་ཚུལ་ཡང་དེ་བཞིན་ནོ་ཞེས་ཟེར་ཏོ། །ཆེས་མི་རིགས་
ཏེ། དེ་ལྟར་ན་དགེ་སློང་བྱང་ཆུབ་སེམས་དཔའ་སྔགས་སྡོམ་ཐོབ་པའི་ཚེ་དེའི་
རྒྱུད་ཀྱི་སྔར་ཡོད་ཀྱི་སྡོམ་པ་གཉིས་པོ་གནས་གྱུར་ནས་སྔགས་སྡོམ་འབའ་་
ཞིག་པར་སོང་བའི་ཕྱིར་སྡོམ་པ་གསུམ་ལྡན་མི་སྲིད་པར་འགྱུར་བ་དང་། གོང་
མ་ཐོབ་པའི་དབང་གིས་འོག་མ་གཏོང་ན་གོང་མ་འོག་མའི་གཏོང་རྒྱུར་ཁས་་་
ལེན་པ་ལས་ཐ་ཆད་པ་ཅི་ཞིག་ཡོད། འདི་ལ་གནོད་བྱེད་གོང་དུ་ཡང་བརྗོད་
ཟིན་ཏོ། །གོང་མ་ཐོབ་པས་འོག་མ་གནས་གྱུར་ཀྱང་མི་གཏོང་ན་དགེ་སློང་
གིས་བྱང་སེམས་ཀྱི་སྡོམ་པ་ཐོབ་པའི་རྒྱུད་ཀྱི་དགེ་སློང་གི་སྡོམ་པ་དེ་ཚེ་འཕོ་་་་
བ་ལས་ཀྱང་མི་གཏོང་དགོས་པས་ལྷ་དང་དུད་འགྲོའི་དགེ་སློང་སོགས་ཡོད་་་་
པར་འགྱུར་བ་དང་། དགེ་སློང་གིས་སྔགས་སྡོམ་ཐོབ་པའི་ཚེ་དེའི་རྒྱུད་ཀྱི་དགེ་
སློང་གི་སྡོམ་པ་དེ་སོ་ཐར་གྱི་སྡོམ་པ་མ་ཡིན་པར་སྔགས་སྡོམ་འབའ་ཞིག་ཡིན་
པས། བུད་མེད་ལ་སྨོད་པ་དགེ་སློང་གི་སྡོམ་པའི་གཏོང་རྒྱུར་འགྲོ་བར་ཡང་
འདོད་དགོས་པའི་ཕྱིར་རོ། །སྡོམ་གསུམ་འོད་འཕྲེང་ལས། གོང་མ་གོང་མ་
ཐོབ་པ་ན་སྔ་མ་སྔ་མ་ཟིལ་གྱིས་མནོན་ནས་ཀུན་གཞི་ལ་བག་ལ་ཉལ་གྱི་ཚུལ་་་
དུ་གནས་ཀྱི་མངོན་གྱུར་དུ་མི་གནས་ཏེ། དཔེར་ན་མཁའ་ལ་སྐར་ཟླ་ཉི་གསུམ་
རིམ་ཅན་གྱིས་ཤར་བའི་ཚེ་ཕྱི་མ་ཕྱི་མའི་འོད་(༡༢༠བ) ཀྱིས་སྔ་མ་སྔ་མའི་འོད་
ཡོད་ཀྱང་ཟིལ་གྱིས་མནན་ནས་མི་མངོན་པ་དང་འདྲའོ་ཞེས་བཤད་དོ། །དེ་
ཡང་ཆེས་འཐད་པ་མ་ཡིན་ཏེ། དགེ་སློང་གི་སྡོམ་པ་མངོན་གྱུར་མེད་ཀྱང་ཀུན་
གཞི་ལ་སྡོམ་པ་དེའི་བག་ལ་ཉལ་ཡོད་པ་ཙམ་གྱིས་དགེ་སློང་གི་གོ་ཆོད་ན།
སེམས་ཅན་ཐམས་ཅད་དགེ་སློང་དུ་ཐལ། ཤེས་རྒྱུད་ལ་དགེ་སློང་གི་སྡོམ་པའི་
བག་ཆགས་ཡོད་པའི་ཕྱིར། ཞེས་བརྗོད་ན་ལན་ཅི་ཡོད་སོམས་ཤིག །གོ་མི་
ཆོད་ན་དགེ་སློང་རྡོ་རྗེ་འཛིན་པ་མི་སྲིད་པར་ཐལ་བ་བཟློག་ཏུ་ཅི་ཞིག་ཡོད།
དཔེ་དོན་ཀྱང་གཏན་མི་མཚུངས་ཏེ། ཉི་མ་འཆར་བ་ལ་སྔོན་དུ་ཟླ་བ་འཆར་
-197-

མཁས་གྲུབ་དགེ་ལེགས་དཔལ་བཟང་གིས་མཛད།
ག་ལ་དགོས། སྔགས་སྡོམ་འཐོབ་པ་ལ་དེའི་སྔོན་དུ་ངེས་པར་བྱང་སེམས་ཀྱི་
སྡོམ་པ་འཐོབ་དགོས་པའི་ཕྱིར་དང༌། ཉི་མའི་འོད་ཟེར་ཡོད་པའི་ཚེ་ཉི་མའི་
འོད་ལས་ལོགས་པའི་ཟླ་བ་དང་སྐར་མའི་འོད་སྒོས་སུ་སྒྲིབ་པའི་མུན་པ་ཐུན་་
མོང་མ་ཡིན་པ་རྡུལ་ཙམ་ཡང་མི་སྲིད་ལ། གང་ཟག་གཅིག་གི་རྒྱུད་ལ་སྡོམ་
པ་གོང་མ་ཡོད་པའི་ཚེ་ཡང་གོང་མའི་བཅས་པ་ལས་ལོགས་པའི་འོག་མའི་་
བཅས་པ་དང་འགལ་བའི་ཐུན་མོང་མ་ཡིན་པའི་ལྟུང་བ་དུ་མ་ཞིག་སྲིད་པའི་་
ཕྱིར་རོ། །ཡང་ཁ་ཅིག་གང་ཟག་གཅིག་གི་རྒྱུད་ཀྱི་སྡོམ་གསུམ་ངོ་བོ་གཅིག་
ཅིང་ལྡོག་པ་ཐ་དད་ལ། གོང་མ་གོང་མ་ཁྱབ་བྱེད་དང་འོག་མ་འོག་མ་ཁྱབ་བྱ་
མིན་ནོ་ཞེས་ཟེར་ཏོ། །དེ་ལྟར་ན་ཁྱབ་བྱེད་བཀག་ན་ཁྱབ་བྱ་ཁེགས་དགོས་
པའི་ཕྱིར། སྡོམ་པ་གསུམ་ལྡན་གྱི་གང་ཟག་ལ་སྡོམ་པ་གོང་མའི་གཏོང་རྒྱུ་ཡིན་
ན་འོག་མའི་གཏོང་རྒྱུ་ཡིན་པས་ཁྱབ་པར་ཐལ་བའི་ཕྱིར་དང་། ཁྱབ་བྱ་ཡོད་
ན་ཁྱབ་བྱེད་ཡོད་དགོས་(༡༢༡ན)པས་སྡོམ་པ་གསུམ་ལྡན་གྱི་གང་ཟག་དེ་ལ་་་
ཇི་སྲིད་སོ་ཐར་གྱི་སྡོམ་པ་ཡོད་ཀྱི་རིང་ལ་སྡོམ་པ་གོང་མ་གཉིས་ཀྱང་ཡོད་་་་་་
པས་ཁྱབ་པར་འགྱུར་བའི་ཕྱིར་ཤིན་ཏུ་མི་འཐད་དོ། །འཐད་པའི་ཕྱོགས་ནི།
འདི་ཡིན་ཏེ། སྡོམ་པ་གསུམ་ལྡན་གྱི་གང་ཟག་གཅིག་གི་རྒྱུད་ཀྱི་སྡོམ་པ་གསུམ་
རང་རང་གི་ཐོག་མའི་རྒྱུ་ཚོགས་ཚོགས་པ་རིགས་མི་མཐུན་གྱི་ཆོ་ག་རིགས་ཐ་
དད་ལས་སྐྱེས་པའི་ཐོབ་ཚུལ་སོ་སོར་ངེས་ཤིང་། དེའི་དབང་གིས་མཐར་
གཏོང་བའི་རྒྱུ་ཡང་སོ་སོར་ངེས་པ་ཡིན་ལ། འོན་ཀྱང་གནས་སྐབས་སུ་སྡོམ་པ་
འོག་མ་བསྲུང་བ་ཡང་གོང་མའི་ཀུན་སློང་ཁྱད་པར་ཅན་གྱིས་ཟིན་པའི་རྐྱེན་་་
གྱིས་གནས་སྐབས་ཀྱི་རྐྱེན་དེ་དང་མ་བྲལ་གྱི་རིང་ལ་འོག་མ་ཡང་གོང་མའི་་་་་་
ཡན་ལག་ཏུ་འགྱུར་བ་ཡིན་གྱི་གྲུབ་བདེ་དབྱེར་མེད་དང་རིགས་རྒྱུན་ཕན་་་་་་
ཚུན་གཅིག་བཀག་ན་གཅིག་ཤོས་ཁེགས་པའི་ཡན་ལག་ཏུ་འགྱུར་བ་མ་ཡིན་་་་
ཏེ། དཔེར་ན་སྣོད་དྭངས་ཤིང་དྲི་མ་མེད་པར་ཆུ་ཤིན་ཏུ་དྭངས་པའི་ནང་
198-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དུ་རིན་པོ་ཆེ་མརྒད་ལ་སོགས་པ་བཅུག་པ་ན་དེ་སྲིད་དུ་ཆུའི་མདོག་ཀྱང་རིན་
པོ་ཆེའི་ཁ་དོག་གི་ཡན་ལག་ཏུ་འགྱུར་མོད་ཀྱི་ཆུ་དང་རིན་པོ་ཆེ་དེ་དག་ཕན་་་
ཚུན་གཅིག་བཀག་ཀྱང་ཅིག་ཤོས་མི་ཁེགས་པ་བཞིན་ནོ། །དེས་ན་བྱང་ས་ལས་
སོ་སོ་ཐར་པའི་སྡོམ་པ་ནི། བྱང་ཆུབ་སེམས་དཔའི་སྡོམ་པའི་ཡན་ལག་ཏུ་
འགྱུར་བ་ཡིན་ཏེ་ཕྱོགས་གཅིག་ཉིད་དུ་རིག་པར་བྱའོ། །ཞེས་གསུངས་པ་དང་།
ཚུལ་ཁྲིམས་ལེའུའི་རྣམ་བཤད་ཀྱི་དོན་དེ་ལྟར་ཤེས་པར་བྱའོ། །གཉིས་པ་སྡོམ་
པ་གསུམ་གྱི་ཐུན་མོང་ཡན་ལག་ཅུང་ཟད་དཔྱད་པ་ནི། ( ༡༢༡༠)དེ་ལྟར་གོང་
དུ་ཇི་སྐད་བཤད་པའི་ཚུལ་གྱིས་སྡོམ་པ་གསུམ་ལ་ཉམས་ལེན་སྙིང་པོ་བྱེད་པ་་
གཞིར་བྱས་ནས་སངས་རྒྱས་སྒྲུབ་པར་ཁས་ལེན་པའི་གང་ཟག་དེས་སྔགས་་་་་
དང་ཕ་རོལ་ཏུ་ཕྱིན་པའི་ཐེག་པ་ཆེན་པོ་གང་གི་ལམ་ལ་འཇུག་པའི་དབང་དུ་
བྱེད་ཀྱང་རུང་། རྒྱུ་མ་ནོར་ཞིང་གྲངས་ཚང་བ་ལ་སློབ་དགོས་ཏེ། མཁས་པའི་
དབང་པོ་ཀ་མ་ལ་ཤཱི་ལས་བསྒོམ་རིམ་བར་པ་ལས་རྒྱུ་ནོར་བ་ལ་ནན་ཏན་
བྱས་ན་ནི། ཡུན་ཤིན་ཏུ་རིང་མོ་ཞིག་གིས་ཀྱང་འདོད་པའི་འབྲས་བུ་ཐོབ་པ་
མེད་དོ། །།དཔེར་ན་རྭ་ལས་འོ་མ་འཇོ་བ་བཞིན་ནོ། །རྒྱུ་མཐའ་དག་མ་སྤྱད་པ་
ལས་ཀྱང་འབྲས་བུ་འབྱུང་བ་མེད་དེ། ས་བོན་ལ་སོགས་པ་གང་ཡང་རུང་བ་
ཞིག་མེད་ན་མྱུ་གུ་ལ་སོགས་པ་འབྲས་བུ་མི་འབྱུང་བའི་ཕྱིར་རོ། །དེ་ལྟ་བས་
ན་འབྲས་བུ་དེ་འདོད་པས་རྒྱུ་དང་རྐྱེན་མ་ནོར་བ་མཐའ་དག་ལ་བརྟེན་པར་་
བྱའོ། །ཞེས་གསུངས་པ་ལྟར་རོ། །འོ་ན་རྒྱུ་རྐྱེན་ཚང་ལ་མ་ནོར་བ་དེ་ཡང་གང་
ཞེ་ན། རྣམ་སྣང་མངོན་བྱང་ལས། གསང་བ་པོའི་བདག་པོ་ཐམས་ཅད་མཁྱེན་
པའི་ཡེ་ཤེས་དེ་ནི། སྙིང་རྗེའི་རྩ་བ་ལས་བྱུང་བ་ཡིན། བྱང་ཆུབ་ཀྱི་སེམས་ཀྱི་
རྒྱུ་ལས་བྱུང་བ་ཡིན། ཐབས་ཀྱི་མཐར་ཕྱིན་པ་ཡིན་ནོ། །ཞེས་གསུངས་པ་ལྟར་
རོ། །ཚུལ་དེ་ལྟ་བུའི་ལམ་རྣམ་པར་དག་པ་ལ་ཕྱིན་ཅི་ལོག་ཏུ་རྟོག་པ་ཐམས་
ཅད་ཀྱི་གཙོ་བོ་ནི། གངས་རིའི་ཁྲོད་འདིར་ཆོས་རྒྱལ་ཁྲི་སྲོང་ལྡེ་བཙན་གྱི་སྐུའི་
-199-

མཁས་གྲུབ་དགེ་ལེགས་དཔལ་བཟང་གིས་མཛད།
རིང་ལ་བསམ་ཡས་སུ་རྒྱ་ནག་གི་མཁན་པོ་ཧྭ་ཤང་བྱུང་སྟེ། དེ་ཉིད་ཀྱི་འདོད་
པ་ནི། རྣམ་རྟོག་ཡིན་ཕྱིན་ཆད་ངན་རྟོག་ལྟ་ཅི་སྨོས་བཟང་རྟོག་ཡིན་ན་ཡང་
འཁོར་བར་འཆིང་བས། དེའི་འབྲས་བུ་འཁོར་བ་ལས་མི་འདའ་སྟེ། དཔེར་
(༡༢༢ན)ན་སྤྲིན་དཀར་ནག་གང་གིས་ཀྱང་ནམ་མཁའ་སྒྲིབ་གསེར་སྒྲོག་ཐག་་
སྒྲོག་གང་གིས་ཀྱང་རྐང་པ་འཆིང་། ཁྱི་དཀར་ནག་གང་གིས་ཀྱང་རྐང་པ་ལ་
ཕུག་ཀྱང་སྡུག་བསྔལ་སྐྱེད་པ་དང་འདྲའོ། །དེས་ན་བྱ་བྱེད་ཀྱི་ཆོས་ཀྱིས་འཚང་
མི་རྒྱ་བས། གང་ལ་ཡང་མི་སེམས་གང་ལ་ཡང་མི་རྟོག་ཅི་ཡང་ཡིད་ལ་མི་བྱེད་
པར་བཞག་པ་ཉིད་ཀྱིས་སེམས་རྟོགས་ནས་འཚང་རྒྱ་བ་ཡིན་ལ། སྦྱིན་པ་དང་
ཚུལ་ཁྲིམས་ལ་སོགས་པའི་སྤྲོས་བཅས་རྣམས་ནི། ངེས་དོན་བསྒོམ་མི་ནུས་
པའི་སྐྱེ་བོ་བླུན་པོའི་དོན་དུ་གསུངས་པས། ངེས་དོན་རྙེད་ནས་སྤྱོད་པ་དེ་དག་
ལ་འཇུག་པ་ནི། རྒྱལ་པོ་དམངས་སུ་བབས་པའམ། གླང་པོ་ཆེ་རྙེད་ནས་གླང་
པོ་ཆེའི་རྗེས་འཚོལ་བ་དང་འདྲའོ། །དེས་ན་ངེད་ཀྱི་འདི་ནི། ཁྱུང་ནམ་མཁའ་
ནས་ཤིང་རྩེར་འབབ་པ་དང་འདྲ་བ་ཡས་འཛེག་ཅིག་ཅར་བའི་ཆོས་ཡིན།
གཞན་རྣམས་སྤྲེའུ་ཤིང་རྩེར་འགྲོ་བ་དང་འདྲ་བར་མས་འཛེག་རིམ་གྱིས་པའི་
ཆོས་ཡིན། ཞེས་ཟེར་ཞིང་ཧྭ་ཤང་གིས་ནི། དེ་ན་འདི་ཉིད་མི་རྟོག་པ་ལ་
བསྔགས་པ་མཛད་པའི་མདོ་སྡེ་བརྒྱད་ཅུ་ཁུངས་སུ་དྲངས་ནས་བསྒྲུབས་སོ། །
དེའི་ཚེ་རྒྱལ་པོས་རྒྱ་གར་ནས་ཤིང་རྟ་ཆེན་པོའི་སློབ་དཔོན་ཀ་མ་ལ་ཤཱི་ལ་་་་་་
སྤྱན་དྲངས་ཏེ་རྩོད་དུ་བཅུག་ནས་ལན་མེད་པར་ཕམ་པར་མཛད་ཅིང་། དེའི་
ཚེ་རྒྱལ་པོས་དེང་ཕྱིན་ཆད་ལུང་རིགས་དང་མི་འགལ་བའི་རྒྱ་གར་གྱི་ཆོས་་་་་་་
ལུགས་རྣམ་དག་མ་གཏོགས་ཧྭ་ཤང་གི་ཆོས་ལུགས་འདི་བྱེད་པ་བྱུང་ན་ཆད་་་
པས་གཅོད་ཅེས་བོད་ཁམས་ཀུན་ཏུ་ཁྲིམས་བཅས། ཧྭ་ཤང་གིས་བརྩམས་པའི་
དཔེ་རྣམས་བསྡུས་ནས་བསམ་ཡས་སུ་(༡༢༢བ)གཏེར་དུ་སྦས་སོ། །རྒྱ་ནག་
མཁན་པོ་ཡི་མུག་སྟེ་རང་གི་གནས་སུ་སོང་། ཆོས་གྲྭ་དེར་ལྷམ་ལུས་པས་
-200

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
སངས་རྒྱས་ཀྱི་བསྟན་པ་འཇིག་ཁར་ཁོའི་ལུགས་དེ་ཉིད་དར་བར་འགྱུར་བའི་
ལྟས་སུ་ལུང་བསྟན་ཏོ་ཞེས། རྒྱལ་བཞེད། འབའ་བཞེད། རྦ་བཞེད་གསུམ་
གནས་མཐུན་པར་འབྱུང་ཞིང་འདི་དག་གི་ལོ་རྒྱུས་དེ་དག་ནས་འབྱུང་བ་་་་
རྒྱས་པར་འདིར་མངས་པར་འགྱུར་བས་མ་བྲིས་སོ། །འདིས་ནི། ཐབས་ཀྱི་
ཆ་ཐམས་ཅད་སངས་རྒྱས་ཀྱི་ལམ་རྣལ་མ་མ་ཡིན་ཞེས་སྐུར་བ་ཆེན་པོ་བཏབ་་
ཅིང་རྒྱལ་བའི་བསྟན་པའི་སྙིང་པོ་བདག་མེད་རྟོགས་པའི་ཤེས་རབ་ཀྱིས་་་་་་་་
གནས་ལུགས་ཀྱི་དོན་ལ་རྣམ་པར་དཔྱོད་པ་བཀག་པས་བསོད་ནམས་དང་ཡེ་
ཤེས་ཀྱི་ཚོགས་གཉིས་ཀ་ལྷག་མ་མེད་པར་རྒྱང་རིང་དུ་སྤངས་པ་དེ་ཉིད། ཀ་
མ་ལ་ཤཱི་ལས་སུན་ཕྱུང་སྟེ་རྒྱལ་བ་དགྱེས་པའི་ལམ་དྲི་མ་མེད་པ་རྒྱས་པར་
མཛད་མོད་ཀྱང་། ད་དུང་དུ་ཡང་དིང་སང་བསྟན་པའི་ཐ་མར་གྱུར་པ་ན་ཁོ་
རང་གི་ལུང་བསྟན་དེ་ཉིད་ཐོག་ཏུ་བབ་ནས་ལུགས་ངན་པ་དེ་ཉིད་ཀྱིས་ཀུན་་
ཏུ་གང་བར་གྱུར་ཏོ། །དེ་ཡང་འདི་ལྟར། དིང་སང་གི་ཐོས་བསམ་པ་དག་དབུ་
མའི་ལྟ་སྒོམ་མཐར་ཐུག་པ་གཏན་ལ་འབེབས་པ་ན། རང་ལུགས་ལ་དམ་
བཅའ་གང་ཡང་ཁས་བླང་རྒྱུ་མེད། ཆོས་གང་ཡང་རང་ལུགས་ལ་ཡོད་མེད་
གང་དུ་ཡང་མི་འདོད། དེའི་ཕྱིར་སྒོམ་པ་ནའང་བདག་ཡོད་མེད་དང་སྟོང་མི་
སྟོང་གང་དུ་ཡང་ཡིད་ལ་མི་བྱེད་པར་འཇོག་ཅིང་། ཅི་ཡང་ཡིད་ལ་མི་བྱེད་
པ་དེ་ཁོ་ན་ཉིད་བསྒོམ་པ་ཡིན་པ་དང་མ་མཐོང་བ་དེ་ཀ་མཐོང་བ་ཡིན་པ་་་་་
སོགས་སུ་སྨྲ་བ་ནི་ལྟ་སྒོམ་གཉིས་ཀ་ཧྭ་ཤང་གི་ལུགས་(༡༢༣ན)སོར་བཞག་ཏུ་་
སྣང་ལ། ཁ་ཅིག་ལྟ་བ་དེ་ལྟར་གཏན་ལ་ཕབ་ནས་བསྒོམ་པའི་ཚེ་སྔོན་དུ་
རིགས་པའི་དཔྱད་པ་བྱས་པའི་མཇུག་ཅི་ཡང་ཡིད་ལ་མི་བྱེད་པར་འཇོག་གོ་་་
ཞེས་ཟེར་བ་ཡང་སྔོན་དུ་རིགས་པའི་དཔྱད་པ་བཏང་བ་ཙམ་མ་གཏོགས་ལྟ་་་
སྒོམ་གྱི་ངོ་བོ་ལ་ཁྱད་པར་ཅི་ཡང་མི་འདུག་ལ། སྔགས་ཀྱི་རྣམ་གཞག་བྱེད་
པའི་བླ་མ་དག་ལས་ཁ་ཅིག་རིགས་པས་གཏན་ལ་ཕབ་པའི་སྟོང་ཉིད་ནི། ཕུང་
-201-

མཁས་གྲུབ་དགེ་ལེགས་དཔལ་བཟང་གིས་མཛད།
པོ་རྣམ་དཔྱད་ཀྱི་སྟོང་པ་ཉིད་ཅེས་བྱ་བ་ཡིན་པས་སྙིང་པོ་མེད་དོ་ཞེས་ཟེར་་་་
བ་དང་། སྦྱོར་བ་ཡན་ལག་དྲུག་གི་སོར་སྡུད་ཀྱི་སྐབས་སུ་བསྒོམ་བྱ་དེ་ཁོ་ན་
ཉིད་ལ་སེམས་འཇོག་ཚུལ་གྱི་ངེས་པ་ནི། ཆོས་ཀྱི་གནས་ལུགས་སྤྲོས་པའི་
མཐའ་ཐམས་ཅད་དང་བྲལ་བ་ཡིན་པས་ཡོད་པ་དང་མེད་པ་དང་སྟོང་པ་་་་་་
དང་མི་སྟོང་པ་ལ་སོགས་པ་གང་དུ་བསྒོམས་ཀྱང་རྟོག་པའི་འདུ་འཕྲོད་ཡིན་་་
པས་དེ་ཁོ་ན་ཉིད་བསྒོམས་པར་མི་འགྱུར་ཏེ། སམྦུ་ཊ་ལས། སྟོང་པ་བསྒོམ་
པར་མི་བྱ་སྟེ། །སྟོང་མིན་བསྒོམ་པར་མི་བྱའོ། །ཞེས་སོགས་གསུངས་པས་སོ། །
དེས་ན་རིག་པ་རྟེན་མེད་དུ་བཞག་སྟེ། གང་ཡང་ཡིད་ལ་མི་བསམ་པར་འཇོག་
པ་ཡིན་ནོ་ཞེས་ཟེར་བ་དང་། དེ་བཞིན་དུ་ཆོས་ཉིད་བདེན་པར་གྲུབ་མ་གྲུབ།
སེམས་ཅན་ལ་ངོ་བོ་ཉིད་སྐུ་ཡོད་མེད་སོགས་གྲུབ་མཐའ་མི་མཐུན་པ་ཇི་སྙེད་་
ཅིག་སྨྲས་ཀྱང་། གནས་ལུགས་བསྒོམ་པའི་ཚེ་ཅི་ཡང་ཡིད་ལ་མི་བྱེད་པར་
འཇོག་ཟེར་བ་ལ་རྫོགས་རིམ་སྟོན་པ་ཕལ་ཆེ་བ་ཁ་འཆམ་པར་འདུག་པ་དང་།
དབང་བཞི་པ་མཆོག་ཏུ་མི་འགྱུར་བའི་བདེ་བ་ལ་ངོ་སྤྲོད་ཀྱང་དེ་མངོན་དུ་་་་་
བྱེད་པའི་ཐབས་ལུས་གནད་ལྟ་སྟངས་བྱས་ཏེ་རྣམ་རྟོག་གི་སྤྲོ་བསྡུ་ཐམས་་་
ཅད་དོར་ནས། (༡༢༣༠) ཅི་ལ་ཡང་མི་སེམས་ཅིར་ཡང་མི་འཛིན་ཡིད་ལ་བྱེད་
པ་ཐམས་ཅད་སྤངས་ནས་ལྷོད་ཀྱིས་གློད་ལ་ཞོག་མཛོད་དེ་ལྟར་རིམ་གྱིས་་་་་་་
བསྒོམས་པས་དབང་བཞི་པ་རྒྱུད་ལ་སྐྱེ་བར་འགྱུར་རོ། །ཞེས་བརྗོད་དོ། །
ཞེས་སྨྲ་ཞིང་དོན་འདི་ཉིད་དུས་ཀྱི་འཁོར་ལོའི་རྒྱུད་ཀྱི་དགོངས་པ་ཡིན་པར་་
ཡེ་
འདོད་དོ། །ཡང་ཁ་ཅིག་སྣོད་རུང་གི་དབང་བཞི་བསྐུར་བའི་སྐབས་སུ། ༦
ཤེས་འདི་ནི་ཆེས་ཕྲ་ཞིང༌། །རྡོ་རྗེ་ནམ་མཁའི་དཀྱིལ་ལྟ་བུ། །ཞེས་སོགས་ཀྱི་
དོན་དུ་བསམས་ནས། སློབ་མ་ལུས་གནད་འཆར་བཅུག་སྟེ་ནམ་མཁའ་ལ་
མཐའ་དབུས་དང་ཁ་དོག་དང་དབྱིབས་ལ་སོགས་པ་ཡོད་མེད་བརྟགས་ནས་་
མེད་པར་ངེས་པ་ན་རང་གི་སེམས་ཀྱང་དེ་དང་མཚུངས་པར་ཐག་བཅད་་་་་
-202-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ནས་དབང་གསུམ་པའི་དུས་སུ་སྐྱེས་པའི་བདེ་སྟོང་གི་ཡེ་ཤེས་ལ་མཉམ་པར་
བཞག་སྟེ་དེ་དང་ཆོས་ཐམས་ཅད་ཀྱི་གནས་ལུགས་དབྱེར་མེད་དུ་ངོ་སྤྲོད་
ཅིང་། གནས་ལུགས་དེ་ནི། ཡོད་མེད་དང་སྟོང་མི་སྟོང་སོགས་གང་དུ་ཡང་
ཚིག་གིས་བརྗོད་དུ་མེད་ཅིང་བློས་བསམ་པར་མི་ནུས་སོ། །ཞེས་སྨྲ་བའི་ཕྱི་
མ་འདི་ཉིད་ཀྱི་གནས་ལུགས་ངོས་འཛིན་ཧྭ་ཤང་དང་ཁྱད་ཅི་ཡང་མི་འདུག་་་་
ཅིང་། སྔ་མ་ནི། ལྟ་སྒོམ་གཉིས་ཀ་ཧྭ་ཤང་དང་ཁྱད་པར་མེད་པ་དང་།
ཧྭ་ཤང་གི་སྒོམ་དེ་ལ་བརྟེན་ནས་མཆོག་ཏུ་མི་འགྱུར་བའི་བདེ་བ་ཐོབ་པར་
འདོད་པའོ། །གཞན་ཕལ་ཆེ་བས་མཐུན་པར་དབང་བཞི་པ་ཧྭ་ཤང་གི་སྒོམ་
རྐྱང་པ་ལ་ངོ་སྤྲོད་དོ། །བོད་ཀྱི་མཁས་པ་ཆེན་པོ་སྔ་ཕྱི་མང་པོ་ཞིག་གིས་ཀྱང་
ཧྭ་ཤང་གི་ལུགས་ལ་དགག་པ་བརྒྱ་ཕྲག་ཅིག་བྱེད་བཞིན་དུ། རང་གི་ལུགས་
ལ་དོན་དམ་བདེན་པ་ཡོད་མེད་སོགས་གང་དུ་ཡང་ཚིག་གིས་བརྗོད་པར་མི་་་
ནུས་(༡༢༤ན) ཤིང་བློའི་ཡུལ་ལས་འདས་པ་ཡིན་ནོ། །ཞེས་སྨྲ་བ་དག་ཁས་
བླངས་ནང་འགལ་བ་དང་། ཧྭ་ཤང་ལ་གནོད་བྱེད་བརྗོད་པ་ཐམས་ཅད་རང་
ལ་ཡང་མཚུངས་པར་འགྱུར་བ་མ་ཡིན་ནམ་ལེགས་པར་སོམས་ཤིག །སྤྱིར་
རང་ཐོས་བསམ་བསྒོམ་པ་ཇི་སྙེད་ཅིག་བྱེད་པ་ཐམས་ཅད་རང་གཞན་འཁོར་
བའི་སྡུག་བསྔལ་ལས་བསྒྲལ་བར་བྱ་བའི་ཕྱིར་མ་ཡིན་ནམ། དེ་ཡིན་ན་ཆོས་
བྱས་པ་རྣམས་ཀྱིས་འཁོར་བའི་རྩ་བ་ལ་གནོད་པ་འཁྱོལ་བ་ཞིག་མི་དགོས་་་་
སམ། དགོས་ན་འཁོར་བའི་རྩ་བ་མཐར་གཏུགས་པ་དེ་གང་ཡིན་ཞེས་དྲིས་ན་
ཅི་ཞིག་སྨྲ། འཁོར་བའི་རྩ་བ་བདག་འཛིན་ཡིན། མ་རིག་པ་ཡིན། གཏི་མུག་
ཡིན། དངོས་འཛིན་ཡིན་ཞེས་སོགས་ཇི་སྙེད་ཅིག་སྨྲས་ཀྱང་། དེ་ཙམ་ཞིག་
གི་ད་དུང་གཏིང་ཕིགས་པའི་འཁོར་བའི་རྩ་བ་རྗེན་ཆར་གྱིས་ངོས་ཟིན་པ་མ་་
ཡིན་ཏེ། དཔེར་ན། རྐུན་མ་ངོས་འཛིན་དུ་བཅུག་པའི་ཚེ། རྐུན་མ་དེ་མི་ཡིན།
བཙུན་པ་ཡིན། དེའི་ནང་ནས་ཀྱང་གཞོན་པ་ཞིག་ཡིན་ཞེས་སོགས་ཇི་སྙེད་
-203-

མཁས་གྲུབ་དགེ་ལེགས་དཔལ་བཟང་གིས་མཛད།
ཅིག་བརྗོད་ཀྱང་གང་ཟག་ཁྱད་པར་བ་ཞིག་ལ་འདི་ཡིན་ནོ་ཞེས་མཛུབ་མོ་་་་་་
བཙུགས་ནས་མཚན་གཞི་གཟུང་རྒྱུ་མ་རྙེད་ན་རྐུན་མ་ངོས་ཟིན་པ་མི་སྲིད་པ་་
བཞིན་ནོ། །དེས་ན་ད་ལྟ་རང་གཞན་ཐམས་ཅད་ཀྱི་རྒྱུད་ལ་རིགས་མཚུངས་
པར་ཡོད་པའི་བློ་ལྷན་སྐྱེས། དམིགས་པ་འདི་ལྟ་བུ་ལ་དམིགས། རྣམ་པ་འདི་
ལྟར་དུ་དམིགས། སྣང་ཚུལ་འདི་ལྟར་དུ་སྣང་བ་འདི་འཁོར་བའི་རྩ་བ་ཡིན་
ནོ་ཞེས། ད་ལྟ་མཁས་རྨོངས་མཐའ་དག་ལ་བསྙོན་མི་ནུས་པར་གྲུབ་པའི་བློ་
གཅིག་མཚན་གཞིར་བཟུངས་ནས། དེ་ཉིད་འཁོར་བའི་རྩ་བར་ཇི་ལྟར་འགྲོ་
(༡༢༤བ) བའི་ཚུལ་དང་། འཁོར་བའི་སྡུག་བསྔལ་དང་ལས་དང་ཉོན་མོངས་
པ་གཞན་ཐམས་ཅད་དེ་ལས་ཇི་ལྟར་སྐྱེ་བའི་རིམ་པ་རྣམས་གསུང་རབ་དང་་་
དགོངས་འགྲེལ་ཚད་ལྡན་གྱི་གཞུང་དང་མི་འགལ་ཞིང་། རིགས་པས་གནོད་
མེད་དུ་གྲུབ་པ་ཞིག་ངོས་ཟིན་དགོས་ཤིང་། དེ་ནས་བློ་དེས་ཇི་ལྟར་བཟུངས་
པ་ལྟར་མ་གྲུབ་པར་རྟོགས་པའི་ངེས་ཤེས་ཐབས་གང་ལ་བརྟེན་ནས་ཚུལ་ཇི་་་
ལྟར་བསྐྱེད་པའི་སྒོ་ནས་ལྟ་བ་ཐོས་བསམ་གྱིས་གཏན་ལ་འབེབས་པའི་རིམ་་་་་
པ་དང་། ཕབ་པ་ལྟར་རྒྱལ་བའི་གསུང་རབ་དང་གཞུང་ཆེན་མོ་དག་ལས་
འབྱུང་བ་དང་མཐུན་པར་བསྒོམ་བྱུང་གིས་ཉམས་སུ་ལེན་པའི་རིམ་པ་མཐའ་
དག་ད་ལྟ་རང་གི་རྒྱུད་ལ་སྦྱར་ནས་ཉམས་སུ་ལེན་ན་ཡང་ཉམས་ལེན་གྱི་རིམ་
པ་ཕྲ་རགས་མཐའ་དག་ལ་ལུང་རིགས་རྣམ་དག་གི་སྒོ་ནས་སྒྲོ་འདོགས་དང་།
ཐེ་ཚོམ་ལྷག་མ་མེད་པར་ཆོད་པ་ཞིག་དགོས་ཀྱི དེ་ལྟ་མ་ཡིན་ན་འཁོར་
བའི་རྩ་བ་གཅོད་པའི་ཕྱིར་དུ་སྔགས་དང་ཕ་རོལ་ཏུ་ཕྱིན་པའི་ཐེག་པ་ལ་ཐོས་
བསམ་བསྒོམ་པ་བྱེད་དོ་ཞེས་ཟེར་ཀྱང་ཟེར་བ་ཙམ་དུ་ཟད་ཀྱིས་འབད་པ་་་་་་
འབྲས་བུ་མེད་པར་འགྱུར་བ་གདོན་མི་ཟའོ། །དེ་ལྟ་ན་ཡང་དོན་དེ་དག་མ་
ལུས་པ་ཕྱིན་ཅི་མ་ལོག་པར་ངེས་ནས་མཁས་པའི་མདུན་སར་དབྱུང་དུ་རུང་་་
བའི་གཏམ་གྱིས་ཚུལ་བཞིན་དུ་སྨྲ་བར་ནུས་པའི་ཀློག་པ་ཐོས་བསམ་པ་དང་།
མི་204

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
སྒྲུབ་པ་བསམ་གཏན་པ་སུ་ཞིག་ཡོད་པ་རང་རང་གི་བློ་ཁ་ནང་དུ་ཕྱོགས་ཏེ་་་་
ལེགས་པར་སོམས་ཤིག །དེ་ཡང་མང་དུ་སྨྲ་ཅི་ཞིག་དགོས་སྐབས་དོན་མདོར་
བསྡུས་ཏེ་བརྗོད་ན། འཕགས་པ་ཀླུ་སྒྲུབ་ཡབ་སྲས་ཀྱིས་དགོངས་དོན་དཔལ་
ལྡན་ཟླ་བ་གྲགས་པས་བཀྲལ་བ་ཇི་ལྟ་བ་བཞིན་དུ། རང་(༡༢༥ན)བཞིན་གྱིས་
གྲུབ་པ་ཐ་སྙད་དུ་ཡང་ཁེགས་ཀྱང་ལས་འབྲས་ལ་སོགས་པའི་བྱ་བྱེད་ཐམས་་་
ཅད་གཞན་ངོ་ཙམ་ལ་སྐྱེལ་མི་དགོས་པར་རང་ལུགས་ལ་ཡང་ཚད་གྲུབ་ཏུ་
ཁས་བླངས་པས་ཆོག་པའི་རྟེན་འབྲེལ་དང་སྟོང་ཉིད་ཟུང་འཇུག་དྲི་མ་མེད་་་་
པའི་རིགས་པས་ལེགས་པར་ཕེབས་པའི་ལྟ་བ་ལས་གཞན་པ་མཁས་རྨོངས་་་་་་
གང་གིས་བཞག་པའི་ལྟ་བ་ཡིན་ཀྱང་ལྟ་བ་ནོར། མདོའི་དོན་བྱམས་ཆོས་དང་
ས་སྡེ་དང་དབུ་མ་བསྒོམ་རིམ་སོགས་ཀྱིས་རྒྱས་པར་བཀྲལ་བ་ལྟར། ཞི་ལྷག་སོ་
སོའི་ཆོ་གས་བསྟེན་པ་དང་། དམིགས་རྟེན་གྱི་ཁྱད་པར་དང་དཔྱད་སྒོམ་དང་
འཇོག་སྒོམ་གྱི་རྣམ་དབྱེ་དང༌། སེམས་གནས་པའི་ཐབས་དགུ་དང་སྤོང་བའི་
འདུ་བྱེད་བརྒྱད་དང་ལྡན་པར་བྱས་ནས་བསྒོམས་པས་ཞི་གནས་དང་ལྷག་
མཐོང་རྗེས་མཐུན་པ་གྲུབ་པའི་ཚད། དེ་ནས་ཞི་ལྷག་མཚན་ཉིད་ཚང་བ་ཐོག་
མར་སོསོ་སོར་གྲུབ་པའི་ཚད། དེ་དག་གི་གོ་རིམ། དེ་ནས་ཞི་ལྷག་ཟུང་འབྲེལ་
གྱི་ཏིང་ངེ་འཛིན་མཚན་ཉིད་ཚང་བར་གྱུར་པའི་ཚད་དེ་དག་གི་ཐོག་མཐའ་་་
བར་གསུམ་དུ་མྱོང་བ་ཇི་ལྟར་སྐྱེ་བའི་ཚུལ། ལུས་སེམས་ལ་འབྱུང་བའི་རྟགས་
ཀྱི་ཁྱད་པར། བྱིང་རྨུགས་གཉིས་ཀྱི་ངོས་འཛིན་དང་ཁྱད་པར། འཕྲོ་རྒོད་
གཉིས་ཀྱི་ངོས་འཛིན་དང་ཁྱད་པར། དེ་དག་གཉེན་པོ་གང་གིས་ཇི་ལྟར་སེལ་
ཚུལ། དྲན་ཤེས་བཞིན་གཉིས་ཀྱི་ངོས་འཛིན་དང་ཁྱད་པར། དེ་གཉིས་སྐབས་
གང་དུ་ཚུལ་ཇི་ལྟར་བསྟེན་ཚུལ་སོགས་མཐའ་དག་པར་ཤིང་རྟ་ཆེན་པོ་དེ་
དག་གི་དགོངས་པ་ཇི་ལྟ་བ་བཞིན་དུ་ཕྱིན་ཅི་མ་ལོག་པར་ཤེས་ནས་གཏན་ལ
ཕེབས་པ་ཞིག་མེད་པའི་(༡༢༥བ)ཐོས་བསམ་པ་དག་གིས་ཞི་ལྷག་གི་བཤད་་་
-205-

མཁས་གྲུབ་དགེ་ལེགས་དཔལ་བཟང་གིས་མཛད།  ོ་
པ་དང་། བསམ་གཏན་པ་དག་གིས་མན་ངག་ཟབ་མོར་མིང་བཏགས་པའི་
ཏིང་ངེ་འཛིན་བསྒྲུབ་པའི་རྣམ་གཞག་ཇི་ཙམ་ཞིག་བྱས་ཀྱང་ཕལ་ཆེར་ནོར་་་་་
བ་ལས་མ་འདས་ལ། སྐྱེ་ཤི་བར་དོ་གསུམ་གྱི་སྦྱང་གཞི་སྦྱོང་བའི་རྣམ་གཞག་
མ་ཆགས་ཤིང་། མུ་སྟེགས་ཀྱི་ཏིང་ངེ་འཛིན་དང་ཐེག་པ་གོང་འོག་གི་ཏིང་ངེ་
འཛིན་རྣམས་ཀྱི་མི་འདྲ་བའི་ཁྱད་པར་རགས་པ་ཙམ་ལ་ཡང་བློ་ཁ་མ་ཕྱོགས།
ཟབ་མོ་དབུ་མའི་ལྟ་བ་དྲི་མ་མེད་པའི་རིགས་པས་གཏན་ལ་འབེབས་པའི་་་་་་
lsརྣམ་གཞག་ཕྱོགས་མཐོང་ཙམ་ཡང་མ་ཆགས་པར་བསྐྱེད་རྫོགས་དང་བདེ་་་་་་
yiticསྟོང་སྦྱོར་བ་སོགས་ཀྱི་རྣམ་གཞག་མང་དུ་བྱས་ཀྱང་འཆལ་གཏམ་བརྒྱུད་མར་
itioབ་ལས་མ་འདས་པ་ཡིན།། དེས་ན་མདོ་རྒྱུད་ཀྱི་དབང་བཞག་ཀྱང་མི་བྱེད།
ལུང་རིགས་དང་ཐོས་པ་ཡང་མི་དགོས་སངས་རྒྱས་དང་གྲུབ་ཐོབ་ཐམས་ཅད་
ཀྱི་ཐུགས་ཀྱི་བཅུད་ཕྱུང་བ་སྙན་ནས་སྙན་དུ་བརྒྱུད་པའི་མན་ངག་ཡིན་པས།
རྟོག་དཔྱོད་གང་ཡང་མི་བྱེད་པར། སེམས་འདས་པའི་རྗེས་མི་གཅོད། མ་
འོངས་པའི་སྔུན་མི་བསུ། དེ་ལྟར་གྱི་ཤེས་པ་སོམ་ལ་བཟོ་མི་བྱེད་པར་གསལ་
སྟོང་འཛིན་མེད་ཀྱི་ངང་ལ་རྣམ་རྟོག་གི་བཟོ་ཐམས་ཅད་དོར་ནས་ཅི་ཡང་
ཡིད་ལ་མི་བྱེད་པར་འབོལ་ལེ་ཤིག་གེ་གློད་ནས་བཞག་པས་སེམས་ཆོས་སྐུའི་་་་
རང་ངོ་རྗེན་ཆར་གྱིས་མཐོང་ནས་ཡོང་བ་ཡིན་ཟེར་བ་འདི་དང་། དོན་འདི་
ཉིད་སོར་བཞག་ལ་མིང་འདོགས་ཀྱི་ཐ་སྙད་མི་འདྲ་ཙམ་ཇི་སྙེད་ཅིག་བྱས་་་་་་
ཀྱང་དེ་དག་ཐམས་ཅད་ཧྭ་ཤང་གི་སྒོམ་དང་གནད་གཅིག་ཏུ་སོང་གི་ཁྱད་
པར་ལྷག་པོ་ཅི་ཡང་མེད་ལ། གང་ཡང་ཡིད་ལ་མ་བྱས་པར་བསྡད་པས་གང་
ཡང་(༡༢༦ན) མི་མཁྱེན་པ་མེད་པའི་སངས་རྒྱས་ཀྱི་ཡེ་ཤེས་རྒྱུད་ལ་སྐྱེས་འོང་་་
ན་མི་མཐུན་པའི་རྒྱུ་ལས་མི་མཐུན་པའི་འབྲས་བུ་འབྱུང་ཆེ་བས་དེ་ལས་ཆེ་བ་
ཅི་ཞིག་ཡོད། འོན་ཏེ་ཧྭ་ཤང་གི་ལུགས་ལ་ནི་སྦྱིན་པ་དང་ཚུལ་ཁྲིམས་སོགས་
ཀྱི་དག་པ་ལ་སྐྱོན་དུ་ལྟ་ལ། ངེད་དེ་དག་ཡོན་ཏན་དུ་ལྟ་བས་ཁྱད་པར་ཆེའོ་
-206-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཞེས་ཟེར་བ་ནི། གདོང་དཀར་ནག་དྲིས་པའི་ལན་དུ་བཤང་ལམ་ཆེ་ཆུང་གི་
ལན་འདེབས་པ་དང་ཁྱད་པར་མེད་དེ། ཧྭ་ཤང་དང་ལྟ་སྒོམ་ཁྱད་མེད་དུ་སོང་
ངོ་ཞེས་རྩོད་པའི་ལན་དུ་སྤྱོད་པ་ཁྱད་པར་ཡོད་དོ་ཞེས་ལན་འདེབས་པའི་་་་་་
ཕྱིར་རོ། ་སེར་པས་
དགོས་ཞེས་ཟེར། འགའ་ཞིག་རྣམ་རྟོག་ཇི་ཙམ་རྒྱས་པ་ཙམ་གྱིས་ཉམས་་་་
རྟོགས་རྒྱས་པ་ཡིན་ཞེས་ཟེར། འགའ་ཞིག་རྣམ་རྟོག་མ་རིག་ཆེན་པོ་སྟེ་ཞེས་
གསུངས་པས་རྣམ་རྟོག་མ་རིག་པ་ཡིན་ཞེས་ཟེར། འགའ་ཞིག་རྣམ་རྟོག་ཆོས་
སྐུ་ཡིན་ཟེར། འགའ་ཞིག་ཡིད་མ་འཕྲོས་པར་ས་ལེ་ཧྲིག་གེ་གནས་པའི་ཚེ་
སངས་རྒྱས་སམ་མྱང་འདས་ཡིན། ཅུང་ཟད་ཅིག་འཕྲོས་པ་ནས་སེམས་ཅན་
ནམ་འཁོར་བ་ཡིན་ཞེས་ཟེར། ཁ་ཅིག་མུན་ཁང་དུ་ལུས་ཀྱི་བྱེད་བཅིང་དང་
: མིག་གི་ལྟ་སྟངས་བཅུན་ནས་སེམས་ཅི་ཡང་ཡིད་ལ་མི་བྱེད་པར་བཞག་པའི་་་་
ཚེ་དུ་སོགས་ཀྱི་ཉམས་སྣང་ཟ་ཟི་གང་ཤར་ཐམས་ཅད་ཆོས་སྐུ་དང་ངོ་བོ་ཉིད་
སྐུ་ཡིན་པས་སོ་སོ་སྐྱེ་བོས་ཀྱང་ཆོས་སྐུ་མངོན་སུམ་དུ་མཐོང་ཞེས་ཟེར
ཅིག་དེ་དག་ཆོས་སྐུ་ཡོངས་རྫོགས་མཐོང་བ་མིན་གྱི་ཆོས་སྐུའི་ཆ་ཤས་ཙམ་་་་་་
ཞིག་མཐོང་བ་ཡིན་ཞེས་ཟེར། ཁ་ཅིག་དེ་དག་ཆོས་སྐུ་མ་ཡིན་ཀྱང་མྱུར་དུ་
ཆོས་སྐུ་མཐོང་བར་འགྱུར་བའི་(༡༢༦བ) སྔ་ལྟས་སུ་གྱུར་པའི་ལམ་རྟགས་ཡིན་
ཞེས་ཟེར། ཁ་ཅིག་སེམས་འཁྲུལ་བའི་འཁྲུལ་སྣང་བན་བུན་ཡིན་པས་སྙིང་
པོ་ཅི་ཡང་མེད་ཅེས་ཟེར། ཁ་ཅིག་དེ་དག་འདུས་བྱས་ཡིན་ཞེས་ཟེར
ཅིག་དེ་དག་འདུས་མ་བྱས་ཡིན་ཞེས་ཟེར། ཁ་ཅིག་རྣམ་ཀུན་མཆོག་ལྡན་གྱི་
སྟོང་གཟུགས་དང་མཆོག་ཏུ་མི་འགྱུར་བའི་བདེ་བ་རྟག་པའི་རྒྱུ་འབྲས་ངོ་བོ་་་
གཅིག་པའི་རྒྱུ་འབྲས་ཡིན་ཞེས་ཟེར། ཁ་ཅིག་མ་ཡིན་ཞེས་ཟེར། ཁ་ཅིག་རང་
ལྷ་སྐུ་གསལ་ལ་རང་བཞིན་མེད་པ་སྣང་སྟོང་ཚོགས་པའི་སྐུར་སྣང་བ་བསྐྱེད་་་
རིམ་ཡིན་ཞེས་ཟེར། ཁ་ཅིག་དེ་རྫོགས་རིམ་ཡིན་ཞེས་ཟེར། དེ་ལ་སོགས་པ་
-207-

མཁས་གྲུབ་དགེ་ལེགས་དཔལ་བཟང་གིས་མཛད།
འགལ་བ་ལྟག་སྤྲོད་ཀྱི་འདོད་པ་མི་འདྲ་བ་མཐའ་ཡས་པ་ཞིག་སྣང་བ་འདི་་་་་
རྣམས་ཐམས་ཅད་མདོ་རྒྱུད་ལུང་རིགས་གང་དང་ཡང་མི་བསྟུན་པར་རང་་་་་
རང་གི་འདོད་པས་རང་བཟོའི་རྣམ་གཞག་འབའ་ཞིག་བྱེད་པ་ཡིན་ན་ནི། མུ་
སྟེགས་ཀྱི་འདོད་པ་ཡན་ཆད་ཐམས་ཅད་ལ་ཆོས་དང་ཆོས་མ་ཡིན་པའི་རྣམ་་་
དབྱེ་གང་ཡང་བྱ་ས་མེད་པའམ། ཡང་ན་གསུང་རབ་དགོངས་འགྲེལ་དང་
བཅས་པའི་དོན་མཐའ་དག་ཁྱེད་ཀྱི་རང་སྟོབས་ཀྱིས་འགོག་ནུས་པར་ཁས་་་་་
ལོངས་ཤིག །དེ་ལྟ་མིན་ན་རྣམ་རྟོག་ཆོས་སྐུ་ཡིན་པ་སོགས་ཀྱི་བརྡ་ཆད་གསུང་
རབ་དང་དགོངས་འགྲེལ་ཚད་ལྡན་གང་ན་འདུག །རང་རང་གི་འདོད་པ་དེ་
དག་ལུང་རིགས་རྣམ་དག་གིས་སྒྲུབ་ཚུལ་ཇི་ལྟར་བྱེད། ཚད་མ་རྣམ་པ་གཉིས་
ཀྱིས་གནོད་པ་ཇི་ལྟར་སྤོང་། དོགས་པ་མཐའ་ཆོད་པར་བཅད་ནས་ཉམས་
ལེན་གྱི་གནད་ལ་ངེས་པ་ཇི་ལྟར་འདྲེན་སྨྲོས་ཤིག །གལ་ཏེ་དེ་ལྟར་བྱེད་མི་
དགོས་ཀྱི་བླ་མ་ལ་ཡིད་ཆེས་བྱས་ནས་ཇི་ལྟར་གསུངས་པ་བཞིན་བསྒོམ་པས་་་
ནམ་( ༡༢༧ན)གཞུག་ཉམས་མྱོང་ཞིག་ནང་ནས་འཆར་རོ་སྙམ་ན། དེ་ནི། ད་
ལྟ་འདི་ཡིན་གྱི་གཏད་སོ་ཅིའང་མེད་ཀྱང་ཨུ་ཚུགས་ཡུན་རིང་དུ་བསྲིངས་་་་་་་
པའི་འབྲས་བུ་ལ་སངས་རྒྱས་འོང་དུ་རེ་བ་གླེན་པ་མུན་ཚོད་ཀྱིས་རྡོ་རྒྱང་
འཕེན་པ་ཞེས་བྱ་བ་ཡིན་ནོ། །ཡང་ཁ་ཅིག་དེ་ལྟར་ཆོས་དང་ཆོས་མ་ཡིན་པའི་
རྣམ་དབྱེ་ལ་བརྒལ་བརྟག་མང་དུ་བྱེད་པ་ནི། སེམས་རྒྱུད་མ་དུལ་བ་ཡིན་པས་
སྙིང་པོ་མེད། ཆོས་དེ་དག་ཐམས་ཅད་ལ་རང་རང་གི་ལུགས་བཞིན་ཉམས་སུ་
བླངས་པས་གང་མང་པ་
དུ་མ་རོ་གཅིག་ཡིན། ཆགས་
སྡང་རྨོངས་གསུམ་གྱི་རྩ་
བ་ཡིན་པས་བྱར་མི་ཉན། འདོད་པ་དེ་དག་ཐམས་ཅད་ཕུན་སུམ་ཚོགས་པ་
འགའ་ཞིག་ཡིན་ཞེས་ཟེར་བ་ཡང་བླུན་པོ་ཕལ་ཆེ་བ་ཆོས་པ་རང་ཇོ་བོ་བཟང་
ཞེས་དད་པ་ལྷག་པར་སྐྱེ། ཁོ་རང་ཡང་དེ་ཉིད་དང་དུ་ལེན། རྙེད་བཀུར་འདུ་
-208

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
བ་ཡང་མང་བར་འགྱུར་མོད་ཀྱི། བཤེས་གཉེན་ཚུལ་ཁྲིམས་དང་ལྡན་ཅིང་
སེར་སྣ་ཆུང་བ་དང་། ཕན་སེམས་དང་སྙིང་རྗེ་ཆེ་བ་དང་སྔགས་ཀྱི་ནུས་པ་
ཆེ་བ་སོགས་ཀྱི་ཡོན་ཏན་ཡོད་པས་ལྟ་སྒོམ་མ་ནོར་བར་སྒྲུབ་པ་ལ་འབྲེལ་གང་
ཡང་མེད། ལུང་རིགས་ཀྱིས་ཆོས་ལོག་ཚར་གཅོད་པ་སེམས་རྒྱུད་མ་དུལ་བར་
སྨྲ་བ་ནི། སངས་རྒྱས་དང་འཛམ་གླིང་མཛེས་པར་བྱེད་པའི་རྒྱན་དྲུག་ལ་
སོགས་པ་རྒྱ་བོད་ཀྱི་ལོ་པཎ་ཁྱད་པར་ཅན་མཐའ་དག་ལས་རང་ཉིད་སེམས་་་
རྒྱུད་དུལ་བར་དོན་གྱིས་ཁས་ལེན་པ་བརྟགས་ན་བློས་འཁྱུད་པར་དཀའ་བའི་
གཏམ་ཡིན་ནོ། །རང་ཉིད་སྐྱེ་བོ་ཕལ་པ་བླུན་པོ་འགའ་ཞིག་གི་བློ་ཡུལ་དུ་གྲུབ་
པར་བྱ་བའི་ཕྱིར་དང་། རྙེད་བཀུར་ཅུང་(༡༢༧བ)ཟད་འདུ་བའི་སྒོ་མི་ཉམས་
ཤིང་གོང་ནས་གོང་དུ་འཕེལ་བར་བྱ་བའི་ཕྱིར་ཙམ་དུ་ཤེས་བཞིན་དུ་ཆོས་མ་་
ཡིན་པ་ཆོས་སུ་སྟོན་པར་བྱེད་པ་ནི། སེམས་རྒྱུད་གཏིང་ནས་མ་དུལ་བའི་
ཚབས་དེ་ལལས་ཆེ་བ་ཅི་ཞིག་ཡོད་དེ། ཚེ་འདིའི་དགོས་པ་ཅུང་ཟད་ཙམ་གྱི་
ཕྱིར་དུ་ཆོས་སྤོང་བའི་ལས་ཚབས་པོ་ཆེ་བསགས་ནས་རང་གཞན་བསླུ་ཞིང་
སངས་རྒྱས་ཀྱི་བསྟན་པ་ཉམས་པར་བྱེད་པའི་ཕྱིར་རོ། །ཆོས་ཆོས་མ་ཡིན་པར་
སྟོན་པ་དང་། ཆོས་མ་ཡིན་པ་ཆོས་སུ་སྟོན་པ་གཉིས་ཀ་ཡང་ཆོས་སྤོང་གི་ལས་
སུ་འགྱུར་བ་ལ་ཁྱད་པར་མེད་པར་འཕགས་པ་རྣམ་པར་འཐག་པ་བསྡུས་་
པའི་མདོ་ལས་གསུངས་སོ། །འོན་ཏེ་སོ་སོའི་འདོད་པ་དངོས་སུ་འགལ་བ་ལྟག་
སྤྲོད་ཀྱི་ཕུང་པོ་ཆེན་པོ་དེ་དག་ཐམས་ཅད་རང་ལུགས་ལ་ཁས་བླངས་ཀྱང་་་་་
འགལ་འདུའི་ཕུང་པོ་འབའ་ཞིག་ཁས་ལེན་དགོས་པའི་གནད་ཅི་ཡང་མ་རིག་
པར་དེ་ལྟར་སྨྲ་བ་ཡིན་ན་ནི། དེ་ཙམ་གྱི་འགལ་འདུའི་ཕུང་པོ་ཡང་འགལ་
འདུར་མི་རིག་པ་ལས་ཆེས་ཆེར་བླུན་པའི་སྐྱེས་བུ་གང་ཞིག་བྱར་ཡོང་། བླུན་
པའི་རྟགས་བླ་ན་མེད་པ་དེ་ཉིད་གང་ཟག་ངོ་མཚར་བའི་སྒྲུབ་བྱེད་དུ་ཇི་ལྟར
རུང་། གལ་ཏེ་རང་གིས་རྣམ་དབྱེ་མ་ཤེས་པའམ་ཤེས་ཤིང་དགག་བསྒྲུབ་་་
-209-

མཁས་གྲུབ་དགེ་ལེགས་དཔལ་བཟང་གིས་མཛད།
ནུས་ཀྱང་དགག་བསྒྲུབ་བྱས་པ་དོན་དུ་འགྱུར་བ་དཀའ་བ་དང་བསྟན་པ་་་་་
ལའང་ཕན་པ་དཀའ་ཞིང་དེ་བས་རང་ཉིད་ལ་གཞན་མ་དད་པའི་སྡིག་སོག་་་
པ་དགག་བྱ་ཆེ་བར་འདུག་པས་དེའི་ཕྱིར་ཡིན་ནོ། །སྙམ་ན། དེ་ལྟ་ཡིན་ན་
རང་གིས་མི་ཤེས་པ་ལ་མི་ཤེས་སོ་ཞེས་སྨྲ་བའམ། ཡང་ན་རང་གི་བློ་ངོར་
དགག་བྱ་མཐོང་བའི་ཚེ་ཁ་རོག་འདུག་པ་རིགས་ཀྱི། ནོར་བ་(༡༢༨ན) དེ་དག་
ཐམས་ཅད་ཕུན་སུམ་ཚོགས་པ་ཤ་སྟག་ཡིན་ནོ་ཞེས་ཆེད་དུ་གཉེར་ནས་སྨྲ་ཅི་
ཞིག་དགོས། གདུལ་བྱ་བླུན་པོ་ཕལ་པ་འགའ་ཞིག་རང་ལ་མ་དད་པ་སྐྱེ་བའི་
དགག་བྱ་ལས་རང་ཉིད་ཆོས་སྤོང་གི་ལས་སོག་ཅིང་། གདུལ་བྱ་དེ་དག་ཀྱང་
ཆོས་ལོག་ལ་ཞེན་པ་ཆེས་ཆེར་འཐས་སུ་བཅུག་པ་དགོས་པ་ཆེ་བར་མཐོང་བ་་
ནི། ཤིན་ཏུ་ཡ་མཚན་ནོ། །གདུལ་བྱ་དེ་དག་རང་ལ་མ་དད་པ་སྐྱེས་པའི་ཉེས་
དམིགས་ཀྱང་རང་གི་རྙེད་བཀུར་དང་སྙན་གྲགས་ཉམས་ཀྱིས་དོགས་པའི་་་་་
ཀུན་སློང་དང་། གདུལ་བྱ་དེ་དག་ངན་སོང་དུ་ལྷུང་གིས་དོགས་པའི་སྙིང་
བརྩེ་བ་གཉིས་གང་ཤས་ཆེ་བར་འདུག་ཁ་ནང་དུ་ཕྱོགས་ལ་རྟོགས་ཤིག །སྙིང་
ནས་བསྟན་པ་གཅེས་པར་འཛིན་པའི་མཁས་པས་མདོ་རྒྱུད་དགོངས་འགྲེལ་་་
དང་བཅས་པ་དཔང་དུ་བཞག་སྟེ་ལུང་རིགས་རྣམ་དག་གིས་ཆོས་དང་ཆོས་་་་་
མ་ཡིན་པ་རྣམ་པར་ཕྱེ་བ་བསྟན་པ་ལ་མི་ཕན་ཅིང་དོན་དུ་མི་འགྱུར་ན། རང་
གཞན་གང་ལ་ཡང་གོ་བ་སྣ་གཅིག་ཀྱང་སྐྱེད་པར་མི་ནུས་ཤིང་ཉམས་ལེན་གྱི་་
གནད་ལ་ངེས་པ་ཅུང་ཟད་ཀྱང་སྟེར་མི་ནུས་པ་སྐུ་བཞིའི་ས་བོན་ཆ་ཙམ་ཡང་
འདེབས་མི་ནུས་པའི་རྙེད་བཀུར་ལྷུར་ལེན་ཐབས་དབང་ཁྲིད་ལུང་གསུམ་་་་་་
བརྒྱ་ཚར་འཛུག་པ་དང་། ཚེ་འདིའི་བཟའ་བཏུང་ཙམ་ཞིག་དོན་དུ་གཉེར་
ནས། ཀ་བུམ་གྱི་སྦྱོར་འཕྲེང་ཁ་ཡར་ཅིག་སློབ་པའི་གཟུགས་བརྙན་རྣམས་དེ་
བས་ཀྱང་བསྟན་པ་ལ་ཕན་པ་ཆེན་པོར་འགྱུར་བའི་གོ་སྐབས་ལྟ་ག་ལ་ཡོད།
དེ་བས་ན་ཚུལ་དེ་ལྟར་སྨྲ་ཞིང་མཁས་པས་བསྟན་པ་གཅེས་པར་འཛིན་པའི་་་
-210

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ལྷག་བསམ་གྱིས་ཆོས་དང་ཆོས་མ་ཡིན་པ་རྣམ་པར་འབྱེད་པའི་དགག་སྒྲུབ་་་
བྱས་པ་ན་ཕྲག་དོག་དང་སྡང་ཞུགས་(༡༢༨བ)ཡིན་ནོ་ཞེས་སོགས་ཀྱི་སྒོ་ནས་་་
སྨོད་པ་ནི། རང་ཉིད་ཀྱི་བློ་ལ་ཡང་ཆོས་ལོག་དེ་དག་ཞེན་ཀྱང་མཁས་པས་
ལུང་རིགས་ལ་ལན་གཞན་གདབ་པར་མ་ནུས་པར་འགྲོ་བ་བཞིའི་སྒོ་ནས་སྨྲ་་་
བ་ཡིན་པར་གོར་མ་ཆག་གོ །སླར་ཡང་དིང་སང་ཕ་རོལ་ཏུ་ཕྱིན་པའི་ཐེག་
པའི་སྡེ་སྣོད་ལ་ཐོས་བསམ་ལྷུར་ལེན་པའི་དགེ་བའི་བཤེས་གཉེན་དུ་མ་ཞིག་་་
ལ་འདི་སྐད་གླེང་བར་བྱ་སྟེ། ཆོས་ལྡན་གྱི་དགོས་པ་ཁྱད་པར་ཅན་ཡོད་པའི་
ཕྱིར་རོ། །དེ་ཡང་ཁྱེད་རྣམས་ཀྱིས་ཚེ་རིལ་པོར་གཞུང་ལུགས་དུ་མ་ཞིག་ལ་
འབད་ནས་སྦྱངས་པ་འདིའི་དགོས་པ་ནི། འདི་ལ་བརྟེན་ནས་མཐར་སངས་
རྒྱས་ཐོབ་ཏུ་རེ་བ་མ་ཡིན་ནམ། འདི་དག་ལ་ཐོས་བསམ་བྱས་པས་སངས་རྒྱས་
ཀྱི་རྒྱུ་རུ་འགྲོ་ལུགས་དེ་ཇི་འདྲ་ཡིན་ཨེ་གོ །གལ་ཏེ་མདོ་སྡེ་རྒྱན་ལས། འདི་ནི་
དང་པོར་ཐོས་ལ་བརྟེན་ནས་ཚུལ་བཞིན་ཡིད་ལ་བྱེད་པ་འབྱུང་། ཚུལ་བཞིན་
ཡིད་ལ་བྱེད་པ་ལས་ཀྱང་ཡང་དག་དོན་ཡུལ་ཡེ་ཤེས་འབྱུང་། དེ་ལ་དེ་ཐོབ།
ཅེས་གསུངས་པ་ལྟར་ཡིན་ནོ་ཞེ་ན། དེ་ལྟ་ན་གཞུང་ལུགས་ལ་ཐོས་བསམ་
བྱེད་པ་དེ་སྒོམ་བྱུང་གིས་ཉམས་སུ་ལེན་པའི་རྒྱུར་ངེས་པར་འགྲོ་དགོས་སོ་་་་་་
ཞེས་འདོད་དགོས་པ་འདུག་ན། དེ་དེའི་རྒྱུར་ངེས་པར་འགྲོ་དགོས་པའི་རྒྱུ་
མཚན་ཅི་ཞིག་ཡོད། ད་ལྟ་ནི། ཚེ་རིལ་པོ་གཞུང་ལུགས་ལ་ཐོས་བསམ་བྱས་
ནས་རང་ཉིད་མཁས་པར་རློམ་ཡང་ཉམས་ལེན་བྱེད་པར་འདོད་པའི་ཚེ།
ཐོས་བསམ་ཚིག་གཅིག་ཀྱང་མ་བྱས་ཞིང་རྣམ་དབྱེ་གང་ལ་ཡང་མི་མཁས་་
པའི་བླུན་པོ་ཞིག་གིས་ཇི་ལྟར་བསྟན་པའི་མན་ངག་ཉམས་སུ་ལེན་པ་ལས་མི་་
འདུག་ན། སྨྲ་ཚུལ་དང་བྱེད་ཚུལ་རྒྱབ་འགལ་དུ་སོང་བ་དེ་རང་ཉིད་ཀྱིས་རང་
ལ་ཁྲེལ་(༡༢༩ན)བར་འགྱུར་བའི་གནས་མ་ཡིན་ནམ། ཅི་སྟེ་དེ་དེའི་རྒྱུར་འགྲོ་
བའི་དོན་ནི། ཇི་ལྟར་ཉམས་སུ་ལེན་ཚུལ་མཐའ་དག་ཐོས་བསམ་གྱིས་གཏན་
-211

མཁས་གྲུབ་དགེ་ལེགས་དཔལ་བཟང་གིས་མཛད།
ལ་ཕབ་ནས་ཤེས་པར་བྱས་ཏེ། ཤེས་པ་ལྟར་བསྒོམས་ནས་ཉམས་སུ་ལེན་པ་
ཡིན་ནོ་ཞེ་ན། དེ་ལྟ་ན་དེ་ལྟར་རང་ཉིད་གང་ལ་ཐོས་བསམ་བྱེད་པའི་གཞུང་
དེ་དག་ནི། གཙོ་བོར་ཉམས་ལེན་གྱི་ཡན་ལག་འབའ་ཞིག་གཏན་ལ་འབེབས་
པ་དང་། རང་ཉིད་ཀྱིས་ཀྱང་དེ་དག་ལ་ཐོས་བསམ་བྱས་པའི་ལག་རྗེས་གཞུང་
ལུགས་དེ་དག་གིས་ལམ་ཉམས་སུ་ལེན་པའི་རྣམ་གཞག་ཇི་ལྟར་བསྟན་ཚུལ་་་་
ལེགས་པར་ཤེས་པ་གཅིག་ལ་བྱེད་དགོས་པར་སོང་བས། དེ་ལྟར་ན་ཚད་མ་སྡེ་
བདུན་མདོ་དང་བཅས་པ། བྱམས་ཆོས་རྣམས་སོ་སོའི་འགྲེལ་པ་དང་བཅས་
པ། ས་སྡེ་ལྔ། མངོན་པ་གོང་འོག །འདུལ་བ། དབུ་མ་རིགས་ཚོགས་
རྗེས་འབྲང་དང་བཅས་པ་ལ་སོགས་པའི་གཞུང་ལུགས་དེ་དག་གང་དང་གང་
ལ་སྦྱངས་པར་སྒོམ་པ་རྣམས་ལ། གཞུང་ལུགས་དེ་དང་དེ་དག་གི་ཚིག་རེ་རེ་
གཉིས་གཉིས་དམིགས་ཀྱིས་བཀར་ནས། འདིས་སེམས་སྐྱེད་བསྟན། འདིས་མི་
རྟག་པ་བསྟན། འདིས་བདག་མེད་བསྟན། ཞེས་པ་དང༌། འདིས་ཚོགས་ལམ་
པའི་ཉམས་ལེན་བསྟན། འདིས་སྦྱོར་ལམ་པའི་ཉམས་ལེན་བསྟན། ཞེས་
པ་ལྟ་བུ་མ་ཡིན་པར། སྤྱིར་ལས་དང་པོ་པ་ཐེག་པ་གསུམ་གང་གི་ཡང་ལམ་
གྱི་རིགས་ཉམས་སུ་ལེན་པའི་རྩོམ་པ་མ་བྱས་པ་ཅིག་ཐོག་མར་ཉམས་ལེན་འལ་་
འཇུག་ན། དེས་ཐོག་མ་རང་དུ་ཇི་འདྲ་ཞིག་ཉམས་སུ་ལེན། དེ་ལེན་དགོས་
པའི་རྒྱུ་མཚན་གང་ཡིན། བླངས་པའི་ཕན་ཡོན་མ་བླངས་པའི་ཉེས་དམིགས་
བླངས་ནས་རྒྱུད་ལ་སྐྱེས་པའི་ཚད། དེ་དམིགས་རྣམ་ཡིད་ལ་བྱེད་ཚུལ་ཇི་འདྲ་
ཞིག་བྱས་ནས་( ༡༢༩བ) སྐྱེ་དགོས། དེ་ལྟར་མ་བྱས་ན་མི་སྐྱེ་བའི་རྒྱུ་མཚན་གང་
ཡིན། དེ་སྐྱེས་པའི་རྗེས་སུ་ལམ་གྱི་ཡན་ལག་ཇི་འདྲ་ཞིག་ཉམས་སུ་ལེན། དེ་
དུས་གཉིས་པར་ཉམས་སུ་ལེན་དགོས་པའི་རྒྱུ་མཚན་གང་ཡིན། ཞེས་སོགས་
སྔར་ལྟར་དཔྱད་ནས། མཐར་སངས་རྒྱས་པའི་བར་རིམ་ཅན་དུ་ཉམས་ལེན་
གྱི་ཆ་ཤས་གང་ཡང་མ་ཚང་བ་མེད་པར་གོ་རིམ་ལེགས་པར་བསྒྲིགས་པའི་
-212-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
ཉམས་ལེན་གྱིས་ལུགས་ཡོངས་སུ་རྫོགས་པའི་རྣམ་གཞག་ལེགས་པར་ཆགས་་་
པར་བྱས་ནས། དེ་ནས་རང་ཉིད་གང་ལ་སྦྱངས་པར་ཁས་འཆེ་བའི་གཞུང་
ལུགས་དེ་དང་དེའི་གཞུང་ཚིག་གཅིག་ཀྱང་ལྷག་མ་མ་ལུས་པ་ཉམས་ལེན་གྱི་་་
ཡན་ལག་ཏུ་སྦྱར་ཏེ། གཞུང་ལུགས་འདི་ལྟར་ན་རྟེན་གྱི་གང་ཟག་འདི་འདྲ་
ཞིག་གིས་དགེ་བའི་བཤེས་གཉེན་འདི་ལྟ་བུ་ཞིག་ལ་བསྟེན་ཚུལ་འདི་ལྟར་
བྱས་ནས། མངོན་མཐོ་དང་ངེས་ལེགས་ཀྱི་ཐུན་མོང་གི་ལམ་ཉམས་སུ་ལེན་
ཚུལ་འདི་ལྟར་བྱེད། དེ་ནས་ཉན་རང་དང་ཐུན་མོང་གི་ལམ་ཉམས་སུ་ལེན་
ཚུལ་འདི་ལྟར་བྱེད། ཐེག་པ་ཆེན་པོའི་ཐུན་མོང་མ་ཡིན་པའི་ལམ་ཉམས་སུ་
ལེན་ཚུལ་འདི་ལྟར་བྱེད། དོན་དེ་དང་དེ་གཞུང་གི་ཆ་དེ་དང་འདིས་ཚུལ་འདི་
ལྟར་དུ་བསྟན། དེ་འདྲ་བའི་ལམ་གྱི་རྣམ་གཞག་དང་ལྟ་བ་གཏན་ལ་འབེབས་
ཚུལ་སོགས་ཀྱང་། ཐེག་པ་ཆེ་ཆུང་གི་མདོ་སྡེ་འདི་འདྲ་བ་ཞིག་གི་དགོངས་པ་
ཤིང་རྟའི་སྲོལ་འབྱེད་ཆེན་པོ་འདི་འདྲ་ཞིག་གིས་བཀྲལ་བའི་ཕྱོགས་ཡིན་ཞེས།
རང་བཟོ་བྱུང་རྒྱལ་དུ་སྨྲ་བའི་ཤབ་ཤོབ་མ་ཡིན་པར་དྲི་མ་མེད་པའི་རིགས་་་་་
པའི་ལམ་ནས་དྲངས་ནས་འཆད་ཤེས་པ་ཞིག་དགོས་པ་ཡིན། དེ་ལྟར་འཆད་
ཤེས་པ་(༡༣༠ན) སུ་ཡོད་དེ་མེད་ན་གཞུང་ལུགས་ལ་ཐོས་བསམ་བྱས་པའི་་་་་་་
དགོས་པ་གཏན་ལོག་ཏུ་སོང་བ་ཡིན་ནོ། །ཁོ་འདི་ཟེར་ན་ང་འདི་ཟེར་གྱི་
ཤགས་འགྱེད་པ་ཙམ་ཞིག་ཤེས་པ་དང་། དེ་ལ་བརྟེན་ནས་སློབ་འཁོར་ལོངས་
སྤྱོད་ཅུང་ཟད་གྲུབ་པ་ཙམ་ཞིག་དོན་དུ་གཉེར་བྱར་བྱས་ནས་གཞུང་ལུགས་་་་་
ལ་ཐོས་བསམ་བྱེད་ཅིང་། ཁོ་བོ་ཅག་ཐོས་བསམ་པ་ཡིན་པས་སྤྱོད་པ་ཞིབ་
མོ་ག་ལ་འོང་ཞེས་ཚུལ་ཁྲིམས་ཡལ་བར་དོར་ཏེ་བག་མེད་པ་ཐམས་ཅད་ལ་ཅི་
དགར་འཇུག་པ་དག་ནི། ལེགས་པར་བརྟགས་ན་འབད་པ་བྱས་པ་ཐམས་
ཅད་གང་གི་རྒྱུར་སོང་ཞེས་བསམ་པར་བྱ་བ་ཡིན་ནོ། །དེ་འདྲ་བ་དག་ལ་
ནི། ལམ་གྱི་རྣམ་གཞག་གོང་དུ་བརྗོད་པ་དེ་ལྟར་སྨྲ་བའི་ནུས་པ་ག་ལ་ཡོད།
-213-

མཁས་གྲུབ་དགེ་ལེགས་དཔལ་བཟང་གིས་མཛད།
ཚེ་ཧྲིལ་པོ་གཞུང་ལུགས་ལ་སྦྱངས་པའི་མཁས་པར་རློམ་ཡང་སྐྱབས་འགྲོའི་་
ཉམས་ལེན་ཙམ་ཡང་མི་ཤེས་པ་ཕལ་ཆེ་བར་སྣང་ངོ༌། །གཞན་ཡང་ཁྱེད་ཅག་
ལམ་ཉམས་སུ་ལེན་ཚུལ་ཐོས་བསམ་གྱིས་གཏན་ལ་འབེབས་པ་ཡིན་ན། ལམ་
ཡང་དག་དང་ལྟར་སྣང་གི་རྣམ་དབྱེ་ལེགས་པར་ཕྱེ་ནས། ལྟར་སྣང་ལ་གནོད་
བྱེད་ཡོད་ལུགས་དང་། ཡང་དག་ཚད་མས་གྲུབ་ཚུལ་ལེགས་པར་ཤེས་པའི་སྒོ་
ནས་འཇུག་ལྡོག་ལ་ངེས་པ་རྙེད་པ་ཞིག་དང་། ལམ་གྱི་གོལ་ས་ཐམས་ཅད་
གཅོད་ཐུབ་པ་ཞིག་ཐོས་བསམ་བྱས་པའི་ལག་རྗེས་ལ་ཨེ་དགོས། དེ་དགོས་ན་
མུ་སྟེགས་ཀྱི་ལུགས་ལ་ཐར་པ་ཁས་ལེན་མི་ལེན་གཉིས། མི་ལེན་པ་ལ་སྐྱེ་བ་སྔ་
ཕྱི་ཁས་ལེན་མི་ལེན་གཉིས། ཐར་པ་ཁས་ལེན་པ་ལ་ཡང་ཐམས་ཅད་མཁྱེན་
པ་ཁས་ལེན་མི་ལེན་གཉིས།  ཿ དེ་དག་(༡༣༠བ)ཐམས་ཅད་ཀྱི་འདོད་པ་ལ་
ཚད་མའི་གནོད་པ་འབབ་ཚུལ། རང་གི་སྟོན་པས་གསུངས་པའི་འཁོར་བ་
ལ་འཇུག་ལྡོག་གི་རིམ་པ་ཐམས་ཅད་ཚད་མས་ལེགས་པར་གྲུབ་ཚུལ་རྣམས་་་་
དངོས་པོ་སྟོབས་ཤུགས་ཀྱི་རིགས་པས་གཏན་ལ་ཕབས་ནས་སྟོན་པའི་བསྟན་་
པ་ལ་ངེས་པ་རྙེད་པ་ཞིག་དང༌། དེའི་སྟོབས་ཀྱིས་སྟོན་པ་ཡང་གྲོལ་བ་དོན་
གཉེར་ལ་མི་སླུ་བའི་ཚད་མའི་སྐྱེས་བུར་གྲུབ་པའི་ཡིད་ཆེས་རྙེད་དགོས་ཏེ།
རིགས་པའི་དབང་ཕྱུག་གིས། དེ་ལྟའི་དངོས་སྟོན་བསྟོད་པ་ནི། །དེ་ཡི་བསྟན་
པ་ཉིད་ལས་ནི། །ཚད་མའི་དེ་ཉིད་གྲུབ་དོན་ནི། །ཞེས་གསུངས་པ་ལྟར་རོ། །
དེ་ལྟར་ཤེས་ན་བོད་འདི་གང་ཟག་མཁས་མི་མཁས་དུ་མ་ཞིག་གིས་རང་རང་
གི་ལུགས་ཀྱི་ལམ་མི་འདྲ་བ་ཇི་སྙེད་ཅིག་སྟོན་པ་འདི་དག་ལས། འདི་ནི། ལམ་
ཡང་དག་པའོ། །འདི་ནི། ལམ་ལྟར་སྣང་ངོ༌། འདི་ནི། མིང་ཇི་ལྟར་བཏགས་
ཤིང་ལོ་རྒྱུས་ཇི་ལྟར་འཆད་ཀྱང་རུང་སྟེ་དོན་མུ་སྟེགས་ཀྱི་ལུགས་འདི་འདྲ་བ་་
དང་ཕྱོགས་མཐུན་ནོ་ཞེས་སོགས་རང་སྟོབས་ཀྱིས་ཤེས་ནས་བླུན་པོས་ལམ་་་་་
ལོག་པ་ལ་གང་ཁྲིད་ཁྲིད་མི་ཐུབ་པ་ཞིག་འོང་བ་ཡིན། ད་ལྟ་མཁས་པར་ཁས་
-214-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
འཆེ་བ་དག་ལ་དེ་ལྟར་ཨེ་ཡོད། ཡོད་ན་མུ་སྟེགས་ལ་མི་འདྲ་བའི་འདོད་པ་དུ་
ཡོད། དེ་སོ་སོའི་ལུགས་རང་རང་གི་བློས་བཞག་པའི་གྲུབ་མཐའི་ལུས་འཆའ་
ཚུལ། དེ་དག་གི་སྒྲུབ་བྱེད་འགྱེད་ཚུལ། སྐྱོན་སྤོང་ཚུལ། ཐར་པ་འདོད་པ་དག་
གི་འཁོར་བར་འཇུག་ཚུལ་དང་ལྡོག་ཚུལ། བསམ་གཏན་སྒོམ་ཚུལ། གོམས་པ་
ལས་འབྲས་བུ་འབྱུང་ཚུལ་རྣམས་ལེགས་པར་ཤེས་ཤིང་། དེ་དག་ལ་གཞུང་
ལུགས་སོ་སོ་ནས་གནོད་པ་སྟོན་ཚུལ། རྒྱལ་བའི་གསུང་རབ་དང་ཤིང་རྟའི་
སྲོལ་འབྱེད་(༡༣༡ན)ཆེན་པོ་རྣམས་ཀྱི་གཞུང་ལས་ཐེག་པ་སོ་སོའི་ལམ་གྱི་་་
རྣམ་གཞག་ཇི་ལྟར་བཤད་ཚུལ། བོད་ཀྱི་ཉམས་ལེན་པ་རྣམས་ཀྱི་ལམ་སོ་སོའི་
རྣམ་གཞག་ཇི་ལྟར་བྱས་ཚུལ་ཐམས་ཅད་ལ་འདྲིས་པར་བྱས་ཤིང་མ་འདྲེས་་་་
པར་ཤེས་ནས་དེ་ཐམས་ཅད་ལ་ཡང་དག་ལྟར་སྣང་ལུང་རིགས་རྣམ་དག་་་་་་
གིས་འབྱེད་ཤེས་པ་ཞིག་དགོས་ཀྱང་། དེ་ལྟར་ཤེས་པ་ལྟ་ཞོག །ཤེས་ཚུལ་
དེ་འདྲ་ཞིག་དགོས་པ་ཡིན་པ་འདུག་སྙམ་པའི་གོ་བ་ཙམ་ཆགས་པའི་མཁས་་་
ཡ་
དང་འབད་པ་འབྲས་བུ་མེད་པར་མ་སོང་བ་ལ་བརྩོན་འགྲུས་བརྩམས་པར་་་་་
རིགས་སོ། །ཞེས་ལྷག་པའི་བསམ་པས་གསོལ་བ་འདེབས་པར་བགྱིད་དོ། །
གཞན་ཡང་འདི་ལྟར་ད་ལྟ་ཐོས་བསམ་པའི་དགག་སྒྲུབ་ལྷུར་ལེན་པ་ལ་་
ཞུགས་པ་དག་ནི། སྐྱེས་བུའི་དོན་གྱི་གཙོ་བོ་ལམ་དང་ལམ་མ་ཡིན་པ་རིགས་
པས་དཔྱོད་པའི་དགག་སྒྲུབ་བྱ་དགོས་པའི་ཐེ་ཚོམ་ཙམ་ཡང་མེད་པར་བརྡ་་་་
ཆད་ཕྲན་ཚེགས་རེ་ཙམ་ལ་ཕར་འཐེན་ཚུར་འཐེན་གྱིས་མི་ཚེ་རིལ་པོ་ཟད་་་་་་
པར་བྱེད་ཅིང་རིགས་པའི་དགག་གཞག་བྱེད་པ་ཡིན་ཅེས་པའི་ཐ་སྙད་ཅིག་་་་་
ཐམས་ཅད་ལ་རླུང་ལྟར་གྲགས་མོད། རིགས་པ་གང་ལ་ཟེར་རོ་ཤེས་པ་དུ་ཞིག་
ཡོད་ཅེས་དལ་བུས་གླེང་བར་བགྱི་སྟེ་འདི་ལྟར། ཁྱེད་རྣམས་འདོད་པའི་
རིགས་པ་དེ་ཕྱོགས་གླང་ཆོས་གྲགས་ལ་སོགས་པས་བཤད་པའི་རིགས་པ་འདི་
-215-

མཁས་གྲུབ་དགེ་ལེགས་དཔལ་བཟང་གིས་མཛད།
དང་འདྲའམ་མི་འདྲ། མི་འདྲ་སྟེ། ངེད་ཀྱི་འདི་ནི། འཇིག་རྟེན་གཤག་འགྱེད་
པ་དང་འདྲ་བར་ཟླ་བོ་ལ་(༡༣༡༠)ཚིག་ལན་གང་འཇོལ་གཡོ་དང་སྒྱུ་དང་
མགོ་སྐོར་དང་ཚིག་ངོར་དང་ཟླ་བོའི་ལུས་ངག་གི་སྐྱོན་གྱི་ལད་མོ་བཟློས་པ་ལ་
སོགས་པའི་ཕ་རོལ་དཔའ་བཀང་བ་དང་ཚིག་ཟུར་བསྒྱུར་བ་སོགས་ཀྱིས་ཕ་་་་
རོལ་སྨྲ་དབབ་ཅིང་རང་ཉིད་གྲགས་པར་བྱ་བ་ལྷུར་ལེན་པའོ་ཞེས་ཟེར་ན།
རང་གི་རང་བཞིན་དྲང་པོར་བརྗོད་པ་ལེགས་ཀྱིས། འོན་ཀྱང་ཕྱིན་ཆད་
བདག་ཅག་རིགས་པ་སྨྲ་བའོ་ཞེས་ཁས་མ་འཚེ་ཞིག །རིགས་པའི་དབང་ཕྱུག་
དེ་དག་གིས་གསུངས་པའི་རིགས་པ་དང་འདྲ་བར་ཁས་ལེན་ན་འདི་འདྲི་་་་་་་
བར་བྱ་སྟེ། དེ་དག་གིས་ནི། རང་ལུགས་ཀྱི་དམ་བཅའ་འཇོག་པ་ཐམས་ཅད་
ཀྱང་། དམ་བཅའ་ཡང་དག་ཏུ་འགྲོ་བ་ལ་ངོ་བོ་ལ་སོགས་པའི་ཚིག་ལྔའི་དོན་
ཚང་དགོས་པར་གསུངས་ན། ད་ལྟ་ཁྱེད་ཅག་དུ་མ་ཞིག་ནི། དང་པོ་དམ་
བཅའ་བའི་དུས་ཉིད་ནས་ཁས་བླང་ནང་འགལ་དམ་བཅས་ཏེ། དེ་ལ་རང་
ཚིག་གིས་གསལ་བར་བརྗོད་པ་ན། རྩ་བའི་གྲུབ་མཐའ་ལ་ཡོད་པ་ཡིན་པས་
ངེད་ཀྱི་ཞེ་འདོད་ལ་གནོད་བྱེད་ཅིའང་མི་གནོད་ཅེས་ལན་འདེབས་ཤིང་།
དཔང་པོ་དག་གིས་ཀྱང་དེ་བདེན་ཞེས་ཟེར་བ་འདུག་པ་འདི་དག་གི་ལུགས་་་་
ཨེ་ཡིན། ཡང་ཕ་རོལ་པོ་དང་གྲུབ་པའི་མཐའ་ལ་རྩོད་པའི་ཚེ་རང་གི་གྲུབ་
པའི་མཐའ་ཞེ་འདོད་ལ་ཇི་ལྟར་ཡོད་པའི་དམ་བཅའ་ཁས་འཆེ་བར་འོས་པ་་་
དག་ཀྱང་དེའི་ཚེ་དྲིས་ཀྱང་ཁས་མི་འཆེ་བར་སྔ་རྒོལ་རང་ཉིད་ཞེ་བས་འདོད་་
པའི་དོན་མ་ཡིན་པའི་ཕ་རོལ་པོའི་ཁས་བླངས་ལ་འཁྲིས་པའི་ཚིག་གཡོ་ཅན་་་
ཅུང་ཟད་ཙམ་ཞིག་རྣམ་པར་འཇོག་པ་འདུག་པ་དེ་འདྲ་བའི་དམ་བཅའ་དེ་་་
ལ་ཚིག་ལྔའི་ནང་ནས་རང་ཉིད་འདོད་པ་ལ་སོགས་པའི་(༡༣༢ན)དོན་ཚང་་་་
བའི་དམ་བཅའ་ཡང་དག་ཏུ་ཨེ་སོང་། མ་སོང་ན་དེ་འདྲ་བ་དེ་རྩོད་པའི་
སྐབས་སུ་དམ་བཅའ་རྣམ་པར་འཇོག་པའི་ཚུལ་ལ་མཁས་པའོ་ཞེས་སྨྲ་བའི་་་་
-216-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
དོན་གང་ཡིན་དེ་ལ་ཚིག་ལྔའི་དོན་མ་ཚང་ཡང་དམ་བཅའ་ཡང་དག་ཡིན་ན།
ཁྱེད་ཅག་གི་རིགས་པའི་རྣམ་གཞག་ཕྱོགས་གླང་ཆོས་གྲགས་སོགས་ཀྱི་ལུགས་་
ལ་ལྟོས་པ་མེད་པར་རང་རང་གི་འདོད་པས་བྱུང་རྒྱལ་བྱེད་པ་ཡིན་པར་ངེས་་
པས་དེ་འདྲ་བ་ལ་རིགས་པ་སྨྲ་བའི་མིང་ཙམ་ཡང་ཇི་ལྟར་བྱ་གཞན་ཡང
རིགས་པའི་དབང་ཕྱུག་དེ་དག་གིས་ནི། རང་ལུགས་ཀྱི་དམ་བཅའ་གང་ཡིན་
ཀྱང་དེ་དམ་བཅའ་ཡང་དག་ཏུ་འགྲོ་བ་ལ། དམ་བཅའི་དོན་དེ་ཚད་མ་རྣམ་
པ་གཉིས་གང་ཡང་རུང་བས་གྲུབ་པའི་སྒོ་ནས་རྒྱབ་རྟེན་ཚད་མ་ཅན་གྱི་དམ་་
བཅར་སོང་བ། དམ་བཅའི་དོན་ད་ལྟ་མངོན་སུམ་ཚད་མས་མ་གྲུབ་པ་ཡིན་ན།
དེའི་སྒྲུབ་བྱེད་ཀྱི་རྟགས་ཡང་དག་ཡོད་ཅིང་། རྟགས་དེ་ལ་བརྟེན་པའི་རྗེས་
དཔག་ཚད་མས་གྲུབ་པ་ཞིག་དགོས་པ་དང་། སྒྲུབ་བྱེད་ཀྱི་རྟགས་གང་བཀོད་
ཀྱང་རྟགས་དེ་ཉིད་ཚུལ་གསུམ་པ་ཅན་ཁྱབ་འབྲེལ་རྒོལ་བ་གཉིས་ལ་མཐུན་་་་
སྣང་དུ་གྲུབ་པའི་རྟགས་ཆོས་གཉིས་ལྡན་གྱི་དཔེའི་སྟེང་དུ་བསྟན་པ། ལྡོག་
པ་ལ་གནོད་པ་ཅན་གྱི་ཚད་མ་ལེགས་པར་བསྟན་རྒྱུ་ཡོད་པའི་སྒོ་ནས་ལྡོག་་་་་
ཁྱབ་ཚད་མས་ངེས་པར་ནུས་པ་ཞིག་དགོས་པར་གསུངས་ཤིང་དེ་ལྟ་བུ་མ་
ཡིན་པའི་སྒྲུབ་བྱེད་ཀྱི་རྟགས་གང་བཀོད་ཀྱང་རྟགས་ལྟར་སྣང་འབའ་ཞིག་ཏུ་
འགྱུར་བར་གསུངས་འདུག་པ་ལ། ཁྱེད་དག་ནི། ད་ལྟ་རང་ལུགས་ཀྱི་གྲུབ་
མཐའ་ཇི་སྙེད་ཅིག་ཁས་འཆེ་བ་ཐམས་(༡༣༢བ)ཅད་ལ་སྒྲུབ་བྱེད་འགོད་པའི་
ཚེ། ཡང་ན་རང་གི་དམ་བཅའ་སྒྲུབ་པ་ལ་གཞན་གྱི་ཁས་བླངས་རྟགས་སུ་
འགོད།། ཡང་ན་ཤེས་འདོད་ཆོས་ཅན་རྟགས་སུ་འགོད། ཡང་ན་དམ་བཅའ་དེ་
ཉིད་རྟགས་སུ་འགོད། ཡང་ན་ཕྱི་རྒོལ་གྱི་ངོར་དམ་བཅའ་དེ་དག་དམ་བཅའ་
ཡིན་མིན་ཁྱད་པར་མེད་པའི་མ་གྲུབ་པ་དམ་བཅའ་གཞན་རྟགས་སུ་འགོད་
ཅིང་། དེ་ལ་ཡང་དམ་བཅའ་གཞན་རྒྱུད་མར་འགོད་པ་དང་། དམ་བཅའ་
གཞན་སྒྲུབ་པའི་ཚེ་ཤེས་བྱ་ཆོས་ཅན་དུ་བཟུངས་ནས་དམ་བཅའ་དེར་ཐལ།
-217

མཁས་གྲུབ་དགེ་ལེགས་དཔལ་བཟང་གིས་མཛད།
གཞི་གྲུབ་ན་ཁྱོད་ཡིན་དགོས་པའི་ཕྱིར། ཞེས་སོགས་རྟགས་ཆོས་མེད་ན་མི་
འབྱུང་བའི་འབྲེལ་བ་རྟགས་ཆོས་གཉིས་ལྡན་གྱི་མཐུན་དཔེའི་སྟེང་དུ་བསྟན་་
དགོས་པ་དང་། བཟློག་པ་ལ་གནོད་པ་ཅན་གྱི་ཚད་མ་བསྟན་དགོས་པའི་ཚུལ་
ལ་བློ་ཁ་ཙམ་ཡང་མ་ཕྱོགས་པར་ཁྱབ་པ་དེ་ལ་ད་ལྟ་རྒོལ་བ་རང་དང་ངག་སྨྲ་་
བཞིན་པ་དེས་དངོས་ཀྱི་མ་ངེས་པ་འཕེན་མི་ཐུབ་ཙམ་གྱིས་ཆོག་པ་གཅིག་་་་་་
པུའི་རྩིས་བཏང་བའི་སྒྲུབ་བྱེད་འགའ་ཞིག་འགོད་པར་བྱེད་ལ། དེ་འདྲ་བའི་
སྒྲུབ་བྱེད་ལ་བློ་གཏད་བཅས་ནས་གྲུབ་མཐའ་ཐ་དད་པ་མི་མཐུན་པ་མཐའ་་་
ཡས་པ་ཅིག་སོ་སོ་ནས་མདོ་སྔགས་དུ་མ་ཞིག་གི་སྐབས་སུ་རྣམ་པར་འཇོག་པ་
འདུག་ཅིང་། ཁྱེད་རྣམས་ཀྱིས་སྒྲུབ་བྱེད་འགོད་ཚུལ་དེ་དག་ནི། རིགས་པའི་
དབང་ཕྱུག་གཉིས་ཀྱིས་རྟགས་ལྟར་སྣང་དུ་གསུངས་པ་ཤ་སྟག་ཏུ་སྣང་ན་ཇི་་་
ལྟར་ཁྱོད་རིགས་པ་སྨྲ་བ་ཡིན། ཡང་དེ་དག་གིས་ནི། སྒྲུབ་བྱེད་ཡང་དག་ཡིན་
ན་འབྲས་རང་མ་དམིགས་པ་གསུམ་དུ་ངེས་ཤིང་། གསུམ་པོ་དེ་གང་ཡང་མ་
ཡིན་པ་འགོད་ན་རྟགས་ལྟར་སྣང་འབའ་ཞིག་ཏུ་འགྱུར་བར་གསུངས་འདུག་་
པ་ལ། ཁྱེད་རྣམས་(༡༣༣ན)ད་ལྟ་སྒྲུབ་བྱེད་གང་འགོག་ཀྱང་འབྲས་རང་མ་
དམིགས་པ་གང་གི་མཚན་ཉིད་ཚང་ཡང་རྩི་མི་དགོས། དགག་པར་གྱུར་པའི་
དོན་གང་སྒྲུབ་བྱེད་དེ་ལ་འབྲེལ་ཟླ་མ་དམིགས་པ་དང་། འགལ་ཟླ་དམིགས་
པ་སོགས་གང་གི་མཚན་ཉིད་ཚང་ཡང་རྩི་ཡེ་མི་དགོས་པར་གང་དྲན་བཀོད་་་་
པས་ཆོག་གིན་འདུག་པ་འདི་ཇི་ལྟར་ཡིན། རིགས་པའི་དབང་ཕྱུག་དེ་དག་
གིས་སྒྲུབ་བྱེད་ཡང་དག་ཏུ་འགྲོ་བ་ལ་མཚན་ཉིད་འདི་དང་འདི་ཚང་དགོས་
གསུངས་པ་དེ་དག་ད་ལྟ་སྒྲུབ་བྱེད་གང་འགོད་ཀྱང་ཚང་མི་དགོས་ན་མཚན་་་་
ཉིད་དེ་དག་གསུངས་པ་ལ་དགོས་པ་ཅི་ཞིག་ཡོད། ད་ལྟ་སྒྲུབ་བྱེད་གང་བཀོད་
ཕལ་ཆེ་བ་ནི། དེ་དག་གིས་གསུངས་པའི་གཏན་ཚིག་ལྟར་སྣང་གང་རུང་ལས་
མ་འདས་པ་ཤ་སྟག་འོང་ཡང་དེ་འདྲ་བའི་སྒྲུབ་བྱེད་འགོད་པ་པོ་ཁྱེད་རྣམས་་
དི་218-་་་

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
རིགས་པ་སྨྲ་བ་ཡང་དག་ཡིན་ན་ཕྱོགས་གླང་ཆོས་གྲགས་ལ་རིགས་པ་སྨྲ་བའི་་
དྲི་ཙམ་ཡང་མི་བྲོ་བར་གདོན་མི་ཟ་ཞིང་། དེ་དག་རིགས་པའི་དབང་ཕྱུག་
ཡིན་ན་ཁྱེད་རྣམས་ལ་རིགས་པ་སྨྲ་བའི་དྲི་ཙམ་ཡང་མི་བྲོ་བར་གོར་མ་ཆག་་་་
གོ །གཞན་ཡང་དིང་སང་རང་ལུགས་ཀྱི་དམ་བཅའ་སྒྲུབ་པ་ན། ཆོས་ཅན་
དང་། བསྒྲུབ་བྱའི་ཆོས་དང་། རྟགས་རྣམས་གང་ཡང་རུང་བའི་མགོ་མཇུག་
བར་གང་ཡང་རུང་བར་ཚིག་གི་ཟོལ་ལམ། བརྗོད་ཚུལ་གྱི་ཟོལ་ལམ། ད་
ལྟ་མིང་གི་ཐ་སྙད་རྒོལ་བ་གཉི་གའི་མཐུན་སྣང་དུ་གྲུབ་ཀྱང་ལན་བཏབ་ལན་་
དོན་མཐུན་སྣང་དུ་མ་གྲུབ་པ་གཞན་གྱིས་སྟེང་དུ་ཁྱེར་ནས་བསྒྲུབས་པས་དེ་་་
དག་ལ་ཕ་( ༡༣༣བ)རོལ་པོས་ལན་མ་ཐེབས་ན་རྩ་བའི་དམ་བཅའ་འགྲུབ་་་་་
པར་བྱེད་པའི་ཟོལ་ལ་སོགས་པ་ཟོལ་སྦྱོར་དུ་མ་ཞིག་བྱེད་པ་ལ་རིགས་པ་ཤེས་
པའི་རབ་ཏུ་རྩི་བ་འདུག་པ། དེ་ཡིན་ན་བདག་བསྒྲུབ་པའི་ཕྱིར་དུ་གྲངས་ཅན་
གྱིས། མིག་སོགས་འདུས་པ་མ་ཡིན་པའི་ཡུལ་ཅན་ཆོས་ཅན། གཞན་དོན་བྱེད་
དེ།། འདུས་ཤིང་བསགས་པའི་ཕྱིར། ཞེས་བཀོད་པ་དང་། ལུས་སེམས་
རྫས་གཅིག་བསྒྲུབ་པའི་ཕྱིར་དུ་རྒྱང་ཕན་གྱིས་གཉིས་བཅས་ཀྱི་སྦྱོར་བ་བཀོད་
པ་སོགས་མཐའ་དག་རིགས་པ་ཡང་དག་ཏུ་ཅིའི་ཕྱིར་མི་འགྱུར། འདི་དག་
ལྟར་ན་ནི། གྲངས་ཅན་སོགས་རིགས་པའི་དབང་ཕྱུག་དང་ཕྱོགས་གླང་ཆོས་
གྲགས་སྦྱོར་བ་མཚམས་པ་བྱེད་པར་གདོན་མི་ཟའོ། །ཟོལ་ཞེས་པ་ནི་གཡོ་
སྒྱུའི་ཐ་སྙད་དེ། ཟོལ་གྱི་རིགས་པ་དེ་འདྲས་རིགས་པ་ཡང་དག་གི་གོ་ཆོད་ན།
གཡོ་སྒྱུའི་ཆོས་ཀྱིས་ཆོས་རྣམ་དག་གི་གོ་ཅིའི་ཕྱིར་མི་ཆོད།། ཀྭ་ཡེ་མི་བརྟན་ཚེ་
འདིའི་ཆེད་ཙམ་དུ་རང་གི་དལ་འབྱོར་ཆུད་གཟོན་པའི་ཐབས་དེས་བསྟན་་་་་
པའང་འཇིག་པར་མ་བྱེད་ཅིག །དེ་བཞིན་དུ།གཞན་གྱི་འདོད་པ་འགོག་པའི་
སུན་འབྱིན་དང་། བརྒལ་ལན་གྱི་སྒོ་ནས་རང་རང་གི་གྲུབ་པའི་མཐའང་
གཞན་དུ་སྲིད་པའི་དགོས་པ་གཅོད་ཅིང་། གཞན་གྱི་ལུགས་ལ་སྒྲོ་བཏགས་
-219-

མཁས་གྲུབ་དགེ་ལེགས་དཔལ་བཟང་གིས་མཛད།
པའི་ཚུལ་སྐུར་བ་བཏབ་པའི་ཆ་གང་ཡོད་སེལ་བ་ཡང་། ཚད་མ་ཀུན་ལས
བཏུས་དང་རྩོད་རིགས་ལ་སོགས་པའི་རིགས་པའི་གཞུང་ལུགས་ནས་འབྱུང་་་
བའི་སུན་འབྱིན་ཡང་དག་གི་མཚན་ཉིད་དང༌། ལྟར་སྣང་གི་མཚན་ཉིད་་་་
དང་། ལྟག་ཆོད་རྣམས་ཀྱི་དབྱེ་བ་དང༌། སོ་སོའི་མཚན་ཉིད་སོགས་ལེགས་
པར་(༡༣༤ན) ཤེས་པར་བྱས་ནས། སུན་འབྱིན་དང་རིགས་པ་ཡང་དག་གི་
མཚན་ཉིད་ཚང་ཞིང་། སུན་འབྱིན་ལྟར་སྣང་དང་ལྟག་ཆད་དུ་མ་སོང་བ་ཞིག་
མི་དགོས་སམ་དགོས་ན་མཚན་ཉིད་དང་རྣམ་དབྱེ་དེ་དག་ཨེ་ཤེས། མི་ཤེས་ན་
རིགས་པ་སྨྲ་བའོ་ཞེས་མ་ཟེར་ཅིག །ཤེས་ན་དིང་སང་ཁྱེད་རྣམས་ཀྱིས་གཞན་
གྱི་འདོད་པ་ལ་གནོད་བྱེད་བརྗོད་པ་ཕལ་ཆེ་བ་ནི། དུས་དེའི་ཚེ་ཕ་རོལ་པོའི་
ཚིག་ཚིག་མ་ཡིན་པར་གཞན་གྱི་བློ་ངོར་གྲུབ་པའི་ཐབས་འབའ་ཞིག་ལྷུར་
ལེན་པའི་སུན་འབྱིན་ལྟར་སྣང་དང་ལྟག་ཆོད་འབའ་ཞིག་འོང་གིན་སྣང་ན་་་་
འདི་ཇི་ལྟར་ཡིན།དེས་ན་གནོད་བྱེད་ཀྱི་ཐལ་འགྱུར་ཐམས་ཅད་ཀྱང་སྒྲུབ་
བྱེད་འཕེན་མི་འཕེན་གང་གི་དབང་དུ་བྱས་པ་དེའི་ཐལ་འགྱུར་ཡང་དག་གི་་་
མཚན་ཉིད་ཚང་བ། བརྒལ་ཅིང་བརྟག་པ་ཐམས་ཅད་ཀྱང་ལྟག་ཆོད་དུ་མ་
སོང་བ་ཞིག་བྱུང་ན་མཁས་པའི་དགག་གཞག་ཏུ་འགྲོ་བ་ཡིན་གྱི། དེ་དག་དང་
སྔ་རྒོལ་ཕྱི་རྒོལ་དཔང་པོ་ལ་སོགས་པ་སོ་སོའི་མཚན་ཉིད། དབྱེ་བ། ཡང་དག་
དང་ལྟར་སྣང་གི་ཁྱད་པར་རྒོལ་བ་ཚར་བཅད་ཀྱི་གནས་དང་གནས་མ་ཡིན་་་
པ། ཇི་ལྟར་རྩོད་པའི་ཚུལ། རྩོད་པའི་དུས་སྐབས། རྩོད་པའི་ཕྱིན་ཅི་
ལོག་གི་སྐྱོན་དང་། ཡང་དག་པའི་ཡོན་ཏན་ལ་སོགས་པ་རྣམས་རིགས་པའི་
གཞུང་ལུགས་དག་ལས་འབྱུང་བ་ལྟར་ཤེས་ནས་དེ་དག་དང་མཐུན་མི་མཐུན་
བརྟགས་ཏེ་དགག་སྒྲུབ་བྱེད་པའི་རྣམ་གཞག་གང་ཡང་མ་ཆགས་པར། གཡོ་
སྒྱུའི་སྒོ་ནས་སུན་འབྱིན་ལྟར་སྣང་འབའ་ཞིག་ཟོལ་སྦྱོར་སོགས་གང་ཤེས་ཀྱིས་
འབད་པའི་དགག་སྒྲུབ་བྱས་ཀྱང་རྒོལ་བ་དེ་ཉིད་ཚར་གཅོད་ཀྱི་གནས་སུ་་་་་་་
-220-མ་ས

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
རིགས་པའི་དབང་ཕྱུག་གཉིས་ཀྱིས་(༡༣༤བ)གསུངས་ཀྱི་རིགས་པ་སྨྲ་བའི་
མིང་ཙམ་ཡང་ཐོབ་པའི་གོ་སྐབས་ག་ལ་ཡོད། དེས་ན་གཡོ་སྒྱུའི་ཚིག་གསུམ་ལ་
རང་གི་ཚེ་ཧྲིལ་པོའི་བྱ་རྒྱུ་དང་གདུལ་བྱ་ལ་འདོམས་རྒྱུའི་ཟབ་ཆོས་དང་།
རིགས་པའི་དགག་བསྒྲུབ་བྱ་རྒྱུ་ཐམས་ཅད་རྫོགས་པ་དེ་ཡང་བསྟན་པ་འཛིན་
པའི་རིགས་པ་སྨྲ་བ་ཡིན་ན། བསྟན་པ་མི་འཛིན་པ་མི་རིགས་པ་སྨྲ་བ་ནི་སྐྱེས་
བུ་དམ་པ་མཐའ་དག་ལ་བྱ་བ་ལས་གཞན་དུ་བསྟན་དུ་ཅི་ཞིག་ཡོད། དེའི་
ཕྱིར་དེ་ལྟར་གོང་དུ་བརྗོད་པ་དེ་འདྲ་བ་དང་གྲུབ་མཐའ་ཆེན་པོ་དག་ལ་་་་་་་
མཁས་པར་བྱས་ནས་ཆོས་དང་ཆོས་མ་ཡིན་པ་རིགས་པས་འབྱེད་པའི་ནུས་་་་
པ་ཅིའང་མེད་པར་ཕྲན་ཚེགས་གང་བྱུང་ལ་བླུན་པོའི་ངོར་གཤགས་འགྱེད་་་་་་
བྱེད་པའི་དགག་བསྒྲུབ་ཀྱིས་སངས་རྒྱས་ཀྱི་བསྟན་པ་འཛིན་པར་ག་ལ་ནུས།
ཆོས་རྗེ་ས་སྐྱ་པཎྜི་ཏས་མཛད་པའི་མཁས་པ་འཇུག་པའི་སྒོ་ལས་ཀྱང་། ཅ་ཅོ་
དང་། བཞད་གད་དང༌། གར་དང༌། འདོན་པར་བསྒྱུར་བ་དང་། ངག་ཧ་
ཅང་མྱུར་ཆེས་པ་དང༌། ཚིག་མཐོ་དམན་དང་། སུབ་སུབ་པ་ལ་སོགས་པས་
རྒོལ་བའི་སྤོབས་པ་ཟིལ་གྱིས་མནན་པར་འདོད་པ་ནི། བསྒྲུབ་པའི་ཡན་ལག་
མི་བརྗོད་པའམ་མ་ཡིན་པ་བརྗོད་པ་ལ་སོགས་པའི་སྒོ་ནས་རང་ཉིད་ཚར་་་་་་
བཅད་དུ་འགྱུར་མོད། དེས་གཞན་ཕམ་པར་མི་ནུས་ལ། ཆོས་དང་མི་མཐུན་
པའི་རྩོད་པ་ངན་འགྲོའི་རྒྱུ་ཡིན་པས་མཁས་པ་རྣམས་ཀྱིས་དེ་ལྟ་བུ་སྤང་བར་་
བྱའོ། །ཞེས་དང༌། ཆོས་ཀྱི་གྲགས་པ་ལ་སོགས་པ་དག་མུ་སྟེགས་བྱེད་ལ་
སོགས་པ་དང་རྩོད་པ་ན། སངས་རྒྱས་པ་དང་( ༡༣༥ན)གཟེགས་ཟན་པ་ལ་
སོགས་པ་སོ་སོའི་གྲུབ་མཐའ་ལ་རྩོད་ཀྱི། བསྟན་པ་འཛིན་པར་མི་ནུས་པ་གང་
ཡང་རུང་བ་ཞིག་གི་མཚན་ཉིད་དང༌། གཞུང་དུམ་བུར་བཏོན་ནས་སྦྱོར་བ་
ཁོད་ཅེས་ཟེར་བ་ནི། བྱིས་པའི་སྐྱེ་བོ་ཉམས་སད་པའི་རྩོད་པ་ཡིན་གྱི། མཁས་
པའི་སྐྱེ་བོ་གྲུབ་མཐའ་འཛིན་པའི་རྩོད་པ་མ་ཡིན་ནོ་ཞེས་དང་། གཡོ་སྒྱུས་
-221-

མཁས་གྲུབ་དགེ་ལེགས་དཔལ་བཟང་གིས་མཛད།  ཿ
བསྟན་པ་བསྲུང་དགོས་པ་བྱུང་ན་བསྟན་པ་ཉིད་མ་དག་པར་འགྱུར་ལ།
རོལ་མི་སྨྲ་བར་གྱུར་པ་ཙམ་གྱིས་སྐབས་དོན་གྲུབ་ན་མཚོན་དང་མི་ལ་སོགས་་
པས་བསྡིགས་པས་ཀྱང་མི་སྨྲ་བར་ནུས་པས་དེ་ཡང་བསྟན་པ་བསྲུང་བར་ཧ་་་
ཅང་ཐལ་ལོ། །ཞེས་སོགས་རྒྱས་པར་གསུངས་སོ། །ད་དུང་བརྒལ་ཅིང་
བརྟགས་པར་བྱ་བ་མང་དུ་ཡོད་མོད་ཀྱི་རེ་ཤིག་ལ་བློ་གྲོས་དང་ལྡན་པ་གཟུ་་་་
བོར་གནས་པ་དག་ལ་རྣམ་པར་དཔྱོད་པའི་སྒོ་ཙམ་བསྟན་པ་ཙམ་ཞིག་བྱས་་་
སོ། །
མཇུག་བྱང་།
སྨྲས་པ། མགོ་ལ་དམ་པའི་ཞབས་རྡུལ་ལན་མང་བཀོད། །རྣ་བའི་སྒོ་ལ་
ཐོས་པའི་ལམ་བྱང་ཞིང་། །སྙིང་ནི་ལེགས་བཤད་བདུད་རྩིས་གང་གྱུར་པའི། །
བསྐལ་བཟང་རྣམས་ཀྱི་ཁ་ལ་ཚིག་འདི་འགྱུ། །འཇིག་རྟེན་བླུན་པོ་རྣམ་དཔྱོད་
བྲལ་རྣམས་ཀྱི། །ཡིད་འབབ་མ་གྱུར་ཡ་རབས་ཆོས་ཀྱི་ཚུལ། །རྣམ་པར་རིག་
རྣམས་སྐྱོན་དུ་ག་ལ་རྩི། །དམ་པས་ཁྲེལ་ན་གསོན་པོ་སྲོག་བྲལ་ཡིན། །དེ་ཕྱིར་
བདག་གིས་རྣམ་པར་དཔྱོད་པ་ཡི། །སྒོ་ཙམ་བསྟན་ཕྱིར་བརྒལ་ཞིང་བརྟགས་
པ་ཡང་། །སྡེ་སྣོད་གསུམ་དང་རྒྱུད་སྡེ་བཞི་ཡིས་ཕྱུག །གཟུར་གནས་རིགས་
པའི་མིག་ལྡན་རྣམས་ཀྱིས་ལྟོས། །བསྟན་པའི་མཐའ་(༡༣༥བ)ལ་གངས་རིའི་
ཁྲོད་འདི་ན། །བདུད་ཀྱི་དབང་གྱུར་ལོག་པའི་ལམ་སྟོན་པ། །ཕྲག་དོག་དུག་གི་
བུམ་པ་ཕྱོགས་ཀུན་ཏུ། །བཤེས་གཉེན་གཟུགས་ཀྱི་རི་མོ་རྣམ་པར་རྒྱུ། །རྙེད་
བཀུར་གྱིས་གདུངས་འདོད་པའི་ཁོལ་པོར་གྱུར། །རྫུན་དང་གཡོ་སྒྱུའི་སྤྱོད་
ཚུལ་གོམས་རྣམས་ཀྱིས། །མི་བྱེད་སྡིག་པ་ཅིའང་ཡོད་མིན་ཅིང་། །ཁ་ནས་མི་
འབྱུང་ལོག་པའི་ཆོས་ཡོད་མིན། །འདི་ན་ཁ་གསག་གཅམ་བུ་ངོ་བསྟོད་ཀྱིས། །
ཕ་རོལ་འབྲིད་པའི་སྦྱོར་བ་ལྷུར་ལེན་པ། །མང་པོས་བཀུར་ཅིང་རློམ་པས་མཐོ་
-222-

སྡོམ་པ་གསུམ་གྱི་རྣམ་གཞག་མདོར་བསྡུས་ཐུབ་བསྟན་རིན་པོ་ཆེའི་བྱི་དོར།
བ་ཡི། །མཁས་བཙུན་བཟང་པོར་གྲགས་པ་མང་ན་ཡང་། །རྣམ་དཔྱོད་མི་
དམན་རིགས་པའི་གནས་ལ་བྱང་། །མང་ཐོས་ཉམས་ལེན་གནད་ལ་མ་རྨོངས་
པས། །ཚེ་འདི་མི་སེམས་ཕན་བདེའི་སྒོ་གཅིག་བུ། །ཐུབ་བསྟན་གཅེས་པར་
འཛིན་པའི་དམ་པ་དཀོན། །ཆོས་མིན་སྤྱོད་པ་ཇི་ཙམ་རྒྱས་ན་ཡང་། །གང་གི་
བློ་ལ་དོགས་པ་མེད་པ་ཡི། །གནས་མིན་བཟོད་པར་རྒྱལ་བས་གསུངས་པ་
གང་། །བཟོད་པ་དེ་ཡིས་བླུན་པོའི་བཟང་སྤྱོད་སྟོན། །དྲི་མེད་རིགས་པས་ཡང་
དག་ལམ་བསྟན་ནས། །ཆོས་དང་ཆོས་མིན་འབྱེད་པའི་ནུས་མེད་ན།།མཁས་
པས་ཅི་བྱ་གཞུང་ལུགས་སྦྱངས་པས་ཅི། །དེ་ཡིས་བསྟན་པ་འཛིན་པའང་ཅི་
ཞིག་ཡིན། །ལོག་པའི་ལམ་ཞུགས་རིགས་པས་མི་འགག་ཅིང་། །རྒྱལ་བའི་ལམ་
བཟང་རིགས་པས་མི་སྒྲུབ་ན། །ཤེས་ཀྱང་ཕན་ཆུང་ནོར་ཀྱང་གནོད་ཆུང་བའི།
ཕྲན་ཚེགས་ཤགས་སྦྱོང་དལ་འབྱོར་སྟོང་ཟད་ཡིན། །རྣམ་དག་རིགས་པའི་
ཁོང་སྙིང་དང་བྲལ་ཞིང་། །ཚིག་གི་ཡལ་འདབ་མང་དུ་རྒྱས་པ་ཡིས །བླུན་
(༡༣༦ན)པོའི་བྱ་ཚོགས་འདུ་བའི་གཞིར་གྱུར་པ། །མཁས་མང་ཕལ་ཆེར་ཆུ་
ཤིང་སྡོང་པོ་འདྲ། །རྒྱ་ཆེན་ཤེས་བྱའི་མཁའ་ལ་ཐོགས་མེད་པའི། །རྣམ་དཔྱོད་
མགྱོགས་འགྲོའི་རྟ་བདུན་གྱིས་དྲངས་ནས། །རིགས་ཚུལ་ཚ་ཟེར་བྱེ་བ་འགྱེད་
པ་ཡི། །ལེགས་བཤད་ཉི་མའི་དཀྱིལ་འཁོར་དེང་འདིར་ཤར། །།དེས་ནི་བློ་
གསལ་བློ་ཡི་སྣང་བ་དང༌། །ཐུབ་བསྟན་པདྨོའི་དགའ་ཚལ་མཉམ་དུ་རྒྱས། །
ལོག་སྨྲ་འབྱུང་པོའི་བྱ་ཚོགས་མིག་ལོང་ཞིང་། །ཆོས་མིན་མུ་སྟེགས་མ་ལུས་
བསལ་ཕྱིར་རོ། །ལྷག་བསམ་དག་པའི་ལུས་ཀྱི་སྟོབས་རྒྱས་གཞུང་ལུགས་རལ་
པའི་ཁུར་གྱིས་བརྗིད། །དྲི་མེད་རིགས་པའི་གད་རྒྱངས་དྲག་པོས་ས་གསུམ་མ་
ལུས་འདར་བྱེད་ཅིང་། །སྒྲུབ་དང་སུན་འབྱིན་མཆེ་སྡེར་རྣོན་པོས་རྒོལ་ངན་
གླང་པོ་མཐའ་དག་གི །ཐོད་པའི་བུམ་པ་ཅིག་ཅར་དྲལ་བྱེད་སྨྲ་བའི་སེངྒེ་
གཞན་ཡོད་མིན། །འདི་ལྟར་ཐུབ་བསྟན་རིན་ཆེན་གཞལ་མེད་ཁང་། །བྱི་དོར་
-223

མཁས་གྲུབ་དགེ་ལེགས་དཔལ་བཟང་གིས་མཛད།  ོ་
བགྱིས་ལས་བདག་གིས་དགེ་བ་གང༌། །ཐོབ་པ་དེ་ཡང་སྐྱེ་དགུའི་ཉེར་འཚོའི་
གཞི། །དྲི་མེད་ཐུབ་བསྟན་རྒྱས་པའི་རྒྱུ་རུ་བསྔོ།། །།
སྡོམ་པ་གསུམ་གྱི་རྣམ་པར་གཞག་པ་མདོར་བསྡུས་ཏེ་གཏན་ལ་དབབ་
པའི་རབ་ཏུ་བྱེད་པ་ཐུབ་བསྟན་རིན་པོ་ཆེའི་བྱི་དོར་ཞེས་བྱ་བ་འདི་ནི། བདེ་
བར་གཤེགས་པའི་གསུང་རབ་མདོ་སྡེ་དང་རྒྱུད་སྡེ་མཐའ་དག་གི་དགོངས་་་་་
དོན་ཤིང་རྟའི་སྲོལ་འབྱེད་ཆེན་པོ་དག་གི་སོ་སོའི་ལུགས་ཇི་ལྟ་བ་བཞིན་དུ་མ་
འདྲེས་པར་ཁོང་དུ་ཆུད་ནས། དྲི་མ་མེད་པའི་རིགས་པས་ལམ་དང་ལམ་མ་
ཡིན་པ་རྣམ་པར་འབྱེད་པ་ལ་(༡༣༦བ)ཐོགས་པ་མེད་པའི་སྤོབས་པ་དགེ་བ་་་
ཅན། .. ཐེག་པ་མཆོག་གི་བརྟུལ་ཞུགས་ལ་ཡང་དག་པར་གནས་པའི་ཤཱཀྱའི་
དགེ་སློང་དགེ་ལེགས་དཔལ་བཟང་པོས། གཙང་མྱང་སྟོད་རིག་པའི་འབྱུང་
གནས་ཀྱི་སའི་ཆ་དཔལ་རི་བོ་མདངས་ཅན་གྱི་དགོན་པར་སྦྱར་བའོ། །འདིས་
ཀྱང་བསྟན་པ་རིན་པོ་ཆེ་ཕྱོགས་ཀུན་ཏུ་དར་ཞིང་རྒྱས་ལ་ཡུན་རིང་དུ་གནས་་
པར་གྱུར་ཅིག། །།སརྦ་མངྒ་ལཾ། །
ཡརཡུཏྟ , 9,
ཁ་པར སྒྱུ
། ཀ
ན་རིང་གང་ས་་
-224

༄༅། །(གངས་ཅན་ཁྱད་ནོར་)དཔེ་ཚོགས་ཆེན་མོའི་བསྡུ་སྒྲིག་དང་
ལས་ཞུགས་མི་སྣའི་མཚན་ཐོ།
བློ་བཟང་བསྟན་འཛིན། ལྷག་པ། དབང་གྲགས།
བློ་བཟང་ཆོས་འབྱོར། བློ་བཟང་འཕགས་མཆོག །
རྒྱལ་མཚན་བྱམས་པ། ཚེ་བརྟན་རྡོ་རྗེ། བློ་བཟང་དམ་ཆོས།
ཕུན་ཚོགས་ཚོགས་གཉིས། བྱམས་པ་རབ་འབྱམས། ཡེ་ཤེས།
ལྷག་པ་ཚེ་རིང༌། བློ་བཟང་འཇིགས་མེད། བུ་ཆུང་།འཕྲིན་ལས།
བསམ་གྲུབ། བསྟན་འཛིན་ཤེས་རབ། སྐལ་ལྡན། བསོད་ནམས།
རྡོ་རྗེ་མཚོ། ཚེ་རིང་ཆོས་སྒྲོན། ལྷ་སྐྱིད། ལྷག་པ་སྒྲོལ་མ།
བསོད་ནམས་དབྱངས་ཅན། བྱམས་པ་ཆོས་སྒྲོན། བཀྲ་གཡང་།
སྐལ་བཟང་ལྷ་མོ། བདེ་སྐྱིད་སྒྲོལ་དཀར། སྒྲོལ་མ་ལྷ་འཛོམས།

